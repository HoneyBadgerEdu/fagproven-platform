---
question: "En 19 år gammel mann med astma kommer til kontroll hos fastlegen. Han er tidligere satt på salbutamol (selektiv beta2 agonist) spray til bruk ved behov og formoterol (selektiv beta2 agonist) + budesonid pulverinhalator fast morgen og kveld. Sykdommen er relativt stabil. Ved samtalen framkommer at han nok slurver med medisinene og oftest glemmer å bruke pulverinhalatoren. Sprayen tar han kun ved symptomer, i snitt en til to ganger hver dag. Han lurer på om han egentlig trenger pulverinhalatoren siden han er såpass lite plaget. Hva er det best å gjøre med hans astmabehandling?"
answer0: "Slutte med salbutamol spray men beholde pulverinhalatoren"
explanation0: "Riktig svar. Ved å ta fra ham salbutamol vil man tvinge ham til å ta formoterol + budesonid når han merker symptomer, dvs ved behov. Nye retningslinjer åpner for å gi formoterol+ inhalasjonsteroid kombinert i én inhalator kun ved behov. Det sikrer at pasienten får i seg inhalasjonsteroidet som er den beste medisinen ved astma. Formoterol har en raskt innsettende ß2-effekt på nivå med salbutamol og kan i praksis derfor erstatte salbutamol hos denne pasienten med mild til moderat astma."
answer1: "Slutte med pulverinhalatoren, men beholde salbutamol sprayen"
explanation1: "Feil svar. Pasienten har for mye symptomer til at det er anbefalt å slutte med inhalasjonsteroider."
answer2: "Bytte ut pulverinhalatoren med en spray inneholdende de samme to virkestoffene"
explanation2: "Feil svar. Pasienten vil da få de samme medisinene som før men det er ikke grunn til å tro at han vil være flinkere med å ta medisinene i sprayform enn i pulverform og at dette byttet vil øke compliance."
answer3: "Doble dosen inhalasjonssteroid morgen og kveld"
explanation3: "Feil svar. Det er ikke grunn til å tro at den foreskrevne behandlingen er for svak, jfr at han ikke har tatt den som foreskrevet. Å øke dosen vil sannsynligvis ikke føre til bedre compliance."
rightAnswer: 0
---