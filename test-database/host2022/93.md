---
question: "En kvinne, 25 år, henvender seg til fastlege grunnet økt tretthet og hyppigere vannlatning. Orienterende blodprøver inklusiv Hb, CRP, leukocytter, trombocytter, kreatinin, natrium, kalium, kalsium, thyroideaprøver og lever- galleprøver er normale. Analyse av urin finner ikke holdepunkter for urinveisinfeksjon. Ved undersøkelse er det normal organstatus, men legen får inntrykk av livligere reflekser høyre side. Ved undersøkelse av plantarrefleks er den indifferent venstre side, mens der er dorsale napp for tre strøk høyre side. Hvilken utredning er det rimelig å utføre på bakgrunn av funn?"
answer0: "CT caput"
explanation0: "Sykehistorien gir ikke mistanke om akutt sykdom som må avklares med så stor hast at MR undersøkelse blir praktisk vanskelig. Da minstanke om demyeliniserende lidelse er så nærliggende her, er ikke CT caput en tilstrekkelig undersøkelse, og mest sannsynlig unødvendig."
answer1: "Nevrografi og elektromyografi (EMG)"
explanation1: "Utfallet peker mot sentralnervøs affeksjon. Utredning av funksjon i det perifere nervesystem ikke prioritert."
answer2: "Benmargsaspirasjon"
explanation2: "Ingen indikasjon."
answer3: "MR av nevroakse med i.v. kontrast"
explanation3: "En ikke uvanlig henvendelsesårsak til fastlege for en ung kvinne. Ingen vanlig årsak til fatigue og vannlatningsforstyrrelse blir avdekket. Refleksfunn kompliserer uansett bilde og peker mot sentralnervøs motorisk affeksjon hvor i hvert fall en lesjon må ligge i øvre cervicalmedulla eller rostralt herfor. I sum er denne sykehistorien klassisk for multippel sklerose, men andre etiologier er selvsagt ikke utelukket. CT caput er enklere tilgjengelig, og vil kunne utelukke f.eks. en venstrehemisfærisk parenchymblødning, men det er ingen vaskulær debut ved symptomene. Tumor cerebri og andre etiologier kan avklares på MR av nevroakse, gitt at man får denne innen rimelig tid. Da mistanken mot multippel sklerose er tilstede, det gjelder visse strålehygieniske hensyn hos yngre (ikke veldig relevant) og de fleste andre relevante differensialdiagnoser best avklares med MR-diagnostikk, er MR av nevroakse (intracranielt og medulla spinalis) med intravenøs kontrast beste alternativ."
rightAnswer: 3
---