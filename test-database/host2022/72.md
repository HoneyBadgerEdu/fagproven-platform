---
question: "En 63 år gammel mann som er uførepensjonert med alvorlig KOLS kommer til kontroll hos deg som fastlege. Han bruker som eneste behandling et kombinasjonspreparat med langtids beta-2 agonist + kortikosteroid morgen og kveld, men føler det hjelper lite. Han blir tungpustet av å kle av og på seg, og går sjelden ut. Han sluttet å røyke for 2 år siden. Du tar en spirometri på legekontoret (volum tid kurve som vist på bildet). Av utskriften ser du at FEV1 er 0,81 liter (18%), FVC er 2,40 liter (48%). Hva er anbefalt å gjøre videre?"
answer0: "Henvise til lungemedisinsk poliklinikk med spørsmål om indikasjon for langtids oksygenbehandling"
explanation0: "Han har svært alvorlig KOLS, og blir tungpustet av selv små antrengelser. Det er betydelig sjanse for at han har kronisk respirasjonssvikt og kan være aktuell for langtids oksygenterapi. Dette bør vurderes ved måling av arterielle blodgasser."
answer1: "Skifte behandling til et langtidsantikolinergikum"
explanation1: "Her er det egentlig indikasjon for behandling både med langtidsantikolinergikum og langtidsbeta2 agonist utfra alvorlighetsgrad - og muligens steroider utfra symptomer vi i teksten ikke har oversikt over. Å ta bort langtids beta2 agonister anbefales ikke."
answer2: "Skifte behandling til korttidsvirkende antikolinergikum og beta 2 agonist på forstøver 4 ganger daglig"
explanation2: "Dersom man skal endre behandling er å legge til langtidsvirkende antikolinergikum det mest aktuelle alternativet. Forstøverbehandling alene anbefales ikke."
answer3: "Bestille CT thorax med spørsmål om lungefibrose grunnet nedsatt FVC"
explanation3: "Volum tid kurven viser at man ikke har nådd et platå for FVC, og at den nok er underestimert. Det er lite sansynlig at CT thorax vil påvise fibrose som skulle hatt behandlingskonsekvens."
rightAnswer: 0
image: "./img/host2022/72.png"
---
