---
question: "Du blir som fastlege kontaktet på telefon av datteren til en kvinne på 79 år. Pasienten beskrives som fysisk sprek, men datteren forteller at familien har merket at pasienten har blitt noe mer glemsom det siste året. Hun har likevel klart seg fint i egen leilighet med noe mer støtte fra familie og hjemmetjenesten. Datteren forteller nå at det har skjedd en endring de siste 2-3 dagene, med økende nattlig uro og forvirring. De opplever også at hun ser ting som ikke finnes. Hva er korrekt vurdering?"
answer0: "Du mistenker Lewi Body Demens, fordi det har vært utvikling av kognitiv svikt over tid og raskt innsettende synshallusinasjoner er vanlig"
explanation0: "Dette er en mulighet, men den kognitive svikten beskrives ikke som betydelig og heller ikke som åpenbart svingende. Hun er også fysisk sprek, og det framgår ikke typiske symptomer på Lewi Body Demens (stivhet, treghet)."
answer1: "Tilstanden minner mer om abstinensreaksjon som kommer etter langvarig inntak av alkohol, og det er viktig å spørre om alkoholbruk"
explanation1: "Ikke feil å spørre om alkoholbruk, men det er ikke den mest nærliggende vurderingen."
answer2: "Du mistenker demens, hvor det kan inntreffe brå endring når pasienten har brukt opp sin mentale reservekapasitet"
explanation2: "Dette er også en mulighet, men den kognitive svikten beskrives ikke som betydelig. Akutt delir må utelukkes før evt demensutredning."
answer3: "Du mistenker akutt delir selv om endringen har gått over flere dager"
explanation3: "Beskrivelsen er mest forenlig med akutt delir, og dette må utelukkes før andre muligheter vurderes."
rightAnswer: 3
---
