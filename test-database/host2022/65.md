---
question: "En 57 år gammel mann var til konsultasjon hos deg på grunn av luftveisinfeksjon. Det ble startet antibiotikabehandling mot antatt pneumoni. Over lungene høres knatrelyder basalt bilateralt og generelt slimlyder ved ekspirasjon. Over hjertet høres regelmessig hjerteaksjon og rene hjertetoner, ingen bilyder. Det ble tatt orienterende blodprøver og også rekvirert et røntgen thorax. Besvarelsen konkluderte med klare lunger med et mindre område apikalt i høyre lunge med infeksjonssuspekte forandringer. Som bifunn anføres sannsynlig breddeøkt aorta ascendens. Du skal informere pasienten om funnet på røntgenundersøkelsen og foreslå eventuelle tiltak. Hva er det beste oppfølgingstiltaket?"
answer0: "Henvise til kontroll røntgen thorax om 3 uker som oppfølging av luftveisinfeksjon"
explanation0: "Feil svar. Røntgen thorax som kontroll etter pnuemoni er ikke det viktigste tiltaket i denne sammenhengen. Eventuelt kunne røntgen CT rekvireres for å avklare både pneumonien og den sannsynlige breddeøkningen av aorta ascendens."
answer1: "Henvise til ekkokardiografi for utredning av sannsynlig breddeøkt aorta ascendens"
explanation1: "Riktig svar. Ekkokardiografi vil gi god oversikt over dimensjonene i aorta ascendens og også gi god informasjon om aortaklaffemorfologien."
answer2: "Henvise til karkirurg for utredning av sannsynlig breddeøkt aorta ascendens"
explanation2: "Feil svar. Karkirurgene er rett adresse for oppfølging av dilatasjon i aorta abdominalis."
answer3: "Henvise til thoraxkirurg for utredning av sannsynlig breddeøkt aorta ascendens"
explanation3: "Feil svar. Thoraxkirurgene ønsker ikke å overta oppfølging av sannsynlig dilatasjon av aorta ascendens. De ønsker en kartlegging av så vel dimensjonene i aorta ascendens som morfologien i aortaklaffen før vurdering."
rightAnswer: 1
---
