---
question: "En 75 år gammel mann har hatt påfallende svart avføring de siste to ukene. Han legges nå inn med
hematemese av 4 timers varighet. Han bruker klopidogrel (en plateaggregasjonshemmer) for perifer
karsykdom og har nylig startet med NSAID-preparat for hoftesmerter. Ved ankomst er han svimmel og
uvel. Han har atrieflimmer med ventrikkelfrekvens rundt 105 /min og blodtrykk 155/90 mmHg. Hb er
6,2 g/dL (ref. 13,4–17,0) før behandling er startet.
Det startes umiddelbart transfusjon. Etter at 3 enheter røde blodlegemer (Type 0 blod, «kriseblod»),
2 enheter plasma og 2 enheter trombocytter er infundert får pasienten tiltagende respirasjonsbesvær
og blir hypoksisk og konfus. Det tas røntgen thorax (se figur). Hva er sannsynlig diagnose?"
answer0: "Lungeødem pga. hypervolemi"
explanation0: "Pasienten er sannsynligvis normovolem og har blødd seg ned over lang tid (Hb er 6,2 g/dL). Rask
infusjon av store mengder blodprodukter vil da kunne gi lungeødem."
answer1: "Blodtypeuforlikelighet"
explanation1: "Dersom ordinære rutiner er fulgt er blodtypeuforlikelighet i kriseblod svært sjelden."
answer2: "Transfusjonsrelatert akutt lungeskade (TRALI)"
explanation2: "Selv om TRALI ikke er så sjelden forventer man ikke at responsen kommer så raskt."
answer3: "Allergisk/anafylaktisk reaksjon på trombocyttkonsentrat"
explanation3: "Slik reaksjon på trombocyttinfusjon er svært sjelden."
rightAnswer: 0
image: "./img/host2022/1.png"
---