---
question: "En 57 år gammel kvinne oppsøker deg som fastlege da hun de siste 2 uker har merket økende gulhet i huden. Forøvrig føler hun seg frisk. Ved undersøkelse finner du at hun er tydelig gul i huden og på sklera. Hva er beste tiltak?"
answer0: "Legger pasienten inn på sykehus som ø-hjelp"
explanation0: "Riktig svar. Pasienten oppviser et bilde av stille ikterus. Dette er en tilstand som kan skyldes kreft i buspyttkjertelen og innebærer at pasienten utvikler gulsott uten andre ledsagende symptomer som f.eks. smerter. Dette skal utredes umiddelbart."
answer1: "Bestiller UL av abdomen med hastegrad 1 uke"
explanation1: "UL abdomen er en undersøkelse som kan gjøres primært ved ikterus, men pasienten skal utredes raskt, så 1 uke ventetid er ikke akseptabelt."
answer2: "Rekvirerer bilirubin (forhøyet ved ikterus), og ber pasienten komme tilbake for prøvesvar om 1 uke"
explanation2: "Den kliniske undersøkelsen levner ikke tvil om at pasienten er ikterisk slik at du ikke behøver å ta denne prøven før du iverksetter korrekt tiltak."
answer3: "Rekvirerer Hb og ber pasienten komme tilbake for prøvesvar om 1 uke"
explanation3: "Ikterus kan være forårsaket av hemolyse, men en ikterisk pasient skal ikke vente 1 uke på prøvesvar men legges inn som ø-hjelp."
rightAnswer: 0
---
