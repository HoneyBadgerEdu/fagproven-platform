---
question: "74 år gammel kvinne, ikke-røyker, oppsøker fastlegen grunnet gradvis økende tungpust ved anstrengelse siste halvår. Ellers ingen ledsagefenomener, spesielt ingen brystsmerter. Hun er tidligere frisk, og bruker ingen faste medisiner. Funn: respiratorisk upåfallende i hvile, BT 120/75mmHg, Puls 78/min (regelmessig), afebril, normale funn over hjerte og lunger. Spirometri: FVC 1.8L (83%), FEV1 1.2L (89%), FEV1% 68 – alle verdier i nedre del av referanseområdet. Flowvolumkurven tydelig avflatet i inspirasjon og ekspirasjon (se figur under). Hva er mest sannsynlig årsak til pasientens plager?"
answer0: "Astma bronkiale"
explanation0: "Feil svar. Hennes pustebesvær (gradvis økt og lett anstrengelsesutløst pustebesvær) kan ha ulike årsaker (ulike organsystemer), men kombinasjon av 1) anamnese: uspesifikk lett anstrengelsesdyspnoe uten holdepunkt for koronarsykdom, ikke-røyker, 2) normal lungeundersøkelse og øvrig klinisk undersøkelse, 3) normal spirometri (tallmessig), men 4) unormal flow volum kurve (både på inspirasjon / ekspirasjon), tyder på sentral mekanisk luftveisobstruksjon («stasjonær»)."
answer1: "Anstrengelsesutløst larynksobstruksjon"
explanation1: "Feil svar. Avflatet flow volum kurve i ekspirasjon utelukker en anstrengelsesutløst larynksobstruksjon, som oftest gir inspirasjonsbesvær og ikke ekspirasjonsbesvær. Se for øvrig kommentar svaralternativ Astma bronkiale."
answer2: "Kols"
explanation2: "Feil svar. Pasienten røyker ikke og har normale spirometri verdier, noe som 'utelukker kols' (svært lite sannsynlig) som aktuell diagnose. Se for øvrig kommentar under svaralternativ Astma bronkiale."
answer3: "Obstruksjon i sentrale luftveier"
explanation3: "Rett svar. Avflatet flow-volum kurve i inspirasjon og ekspirasjon med normale spirometriske verdier indikerer obstruktiv prosess i de sentrale luftveier (oftest mekanisk «stasjonær» over tid, på inspirasjon og ekspirasjon, og kan utløse symptomer ved belastning) - for eksempel kreft i sentrale luftveier. Se for øvrig kommentar svaralternativ Astma bronkiale."
rightAnswer: 3
image: "./img/host2022/80.png"
---
