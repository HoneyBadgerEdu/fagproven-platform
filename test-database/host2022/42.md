---
question: "Du er fastlege for en kvinne på 82 år som nylig ble diagnostisert med mild demens ved Alzheimers sykdom. Hun bor i omsorgsbolig og får hjelp av hjemmesykepleien til medisiner, men er ellers selvhjulpen og sprek. Da sønnen kom på besøk i dag, var hun oppkavet, gjentok spørsmål om og om igjen og virket innimellom veldig søvnig. Sønnen har ikke sett henne i denne tilstanden tidligere. BT 125/82 mmHg, puls 72/min. CRP 14 mg/L (ref. <5). Urin stix viser utslag på leukocytter og nitritt, ellers negativ. Hva er beste tiltak?"
answer0: "Innleggelse i sykehus for utredning og behandling"
explanation0: "Pasienten har kjent demens og har nå fått delirium som manifesterer seg som somolens. Deliret kan være forårsaket av urinveisinfeksjon, men kan også være forårsaket av annen interkurrent sykdom. Positiv urin stix og asymptomatisk bakteriuri er vanlig hos eldre. Derfor er riktig tiltak er å legge pasienten inn i sykehus for utredning og behandling."
answer1: "Overføring til sykehjem i nærheten for behandling. Du setter inn miljøtiltak, men avventer oppstart av antibiotika til dyrkningssvar på urinen foreligger"
explanation1: "Innleggelse i sykehjem er ikke tilstrekkelig tiltak, grunnet begrenset mulighet for utredning av bakenforliggende årsak til delirium. Behandling for antatt utløsende årsak bør startes så snart man har gjort en grundig kartlegging og undersøkelse med tanke på utløsende årsak."
answer2: "Antibiotika for urinveisinfeksjon og overføring til sykehjem i nærheten for behandling"
explanation2: "Feil svar. Innleggelse i sykehjem er ikke tilstrekkelig tiltak, grunnet begrenset mulighet for utredning av bakenforliggende årsak til delirium."
answer3: "Antibiotika for urinveisinfeksjon og kontrolltime hos fastlegen neste dag"
explanation3: "Pasienten har kjent demens og har nå fått delirium. Dette kan være forårsaket av urinveisinfeksjon, men hun har ingen fokale symptomer på urinveisinfeksjon og funn på urin stix kan også skyldes asymptomatisk bakteriuri. Deliriet kan dermed være forårsaket av annen sykdom, som kan trenge utredning og behandling. Oppstart av antibiotika for urinveisinfeksjon og kontroll hos fastlege er derfor ikke tilstrekkelig tiltak."
rightAnswer: 0
---
