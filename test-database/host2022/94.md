---
question: "En 35 år gammel kvinne kommer til legevakten om sommeren fordi hun har smerter som først var dorsalt på høyre lår, men senere har strålt ut fra korsryggen til lateralt på hele høyre ben, og som nå er intenst sterke. Samtidig har hun smerte i et belte på høyre side av magen, med allodyni og brennende smerter. Hun har hatt mye vondt i hodet og kjent seg slapp de siste ukene. Hun er utredet av fastlegen, som henviste henne for MR-undersøkelse av hodet, med normale funn. Hva er mest sannsynlige diagnose?"
answer0: "Cervical spinal stenose"
explanation0: ""
answer1: "Lumbalt prolaps"
explanation1: ""
answer2: "Multippel sklerose"
explanation2: ""
answer3: "Nevroborreliose"
explanation3: "Nevroborreliose gir ofte smerter og utfall svarende til nerver og/eller nerverøtter med ulik lokalisasjon, som hos denne pasienten, som har smerter/allodyni svarende til ulike lumbale og thorakale nerverøtter. I tillegg har hun almensymptomer som kan opptre ved nevroborreliose, med slapphet og hodepine. Et lumbalt prolaps kan gi perifere utfall i flere nerverøtter hvis det ligger sentralt, eventuelt i konus hvis det sitter i thorakolumbalovergangen. Det ville ikke gi smerter i et belte over magen (som innerveres sensorisk av thorakale nerverøtter). En cervikal spinal stenose kan gi cervikal myelopati, med sensibilitetsutfall distalt for prolapset, nedsatt finmotorikk, spastisitet, ustøhet, økte senereflekser, inverterte plantar-reflekser, Lhermittes tegn, eventuelt blære/avføringsforstyrrelser, men gir ikke rotsmerter over magen. Multippel sklerose vil sjelden gi smerter som følger et nerverotmønster, som de beskrevne smertene denne pasienten har over hø. side av magen. Sannsynligheten for multippel sklerose er svært lav ved normale funn ved MR-undersøkelse av hodet."
rightAnswer: 3
---
