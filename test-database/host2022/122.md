---
question: "En 21 år gammel mannlig ingeniørstudent er henvist til ambulant akutteam på psykiatrisk poliklinikk etter at han en natt sto på taket på et 5 etasjer høyt byggeprosjekt under oppføring og ville hoppe. Han hadde sendt melding på instagram til en venninne og sagt farvel og fortalt hva han ville gjøre. Venninnen kontaktet politiet som rykket ut og fikk ham ned og til legevakt. På legevakten fremsto han uten tegn på depresjon, realitetsbrist, mani eller annen åpenbar alvorlig psykopatologi. Han var fullt orientert for tid og sted, men hadde en promille på 0,2. Han sa han alltid hadde et sug etter å dø. Legevakten sendte han hjem med avtale om time på ambulant akutteam på psykiatrisk poliklinikk dagen etter. På poliklinikken forteller han at han har stått på mange bruer og tak over flere år med plan om å hoppe, men han pleier varsle venner. Han bekrefter konstant indre tomhet og at andre ikke forstår ham. Han kan ikke love å ikke skade seg i fremtiden. Han fremstår ikke deprimert og gjør tydelig rede for seg selv og sine symptomer og plager. Han fremstår relativt ubesværet. Studieprogresjon skal være normal. Hva er mest sannsynlige diagnose?"
answer0: "Schizofreni"
explanation0: "Nei, det er ingen åpenbare schizofrenitegn verken i klinikk eller anamnese."
answer1: "Kronisk depresjon med suicidalitet"
explanation1: "Nei, det er ikke beskrevet symptomer på depresjon."
answer2: "Alkoholavhengighet"
explanation2: "Alkoholinntak som den aktuelle kvelden kan redusere impulskontrollen hos personlighetsforstyrrelser ytterligere, men det er ikke ellers indikasjon på dette. Bildet passer bedre med noe annet."
answer3: "Emosjonelt ustabil personlighetsforstyrrelse"
explanation3: "Typisk vedvarende, uhensiktsmessige rop om hjelp for vedvarende lidelse. Greier seg ellers ganske fint. Bekrefter indre tomhet."
rightAnswer: 3
---
