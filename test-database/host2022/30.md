---
question: "En 68 år gammel kvinne på legekontoret presenterer økende plager med perioder med løs, ofte vanntynn avføring, med opp til 15 tømminger i døgnet. Hun har problemer med å nå toalettet tidsnok ved trang til tømming og plages med lekkasje av avføring. Dette hemmer henne sosialt. Det er ikke synlig blod i avføringen og det er ikke ledsagende smerter eller luftplager. Hun har ikke feber, nattesvette eller vekttap og det synes ikke å være noen relasjon av plagene til spesielle matvarer. Det gjøres ingen funn av patologi ved klinisk undersøkelse. I blodprøver er det normale verdier for hemoglobin, leukocytter, C-reaktivt protein (CRP), natrium, kalium, kreatinin og transferrinmetning. Kalprotektin i avføringsprøve er innenfor normalområdet og test på okkult blødning (Hemofec) er negativ i 3 av 3 prøver. Hva er riktigste tiltak nå?"
answer0: "Nukleærmedisinsk undersøkelse på malabsorpsjon av gallesyrer"
explanation0: "Feil"
answer1: "Magnetresonans- (MR) avbildning av tynntarmen"
explanation1: "Feil"
answer2: "Ileokoloskopi med biopsier"
explanation2: "Ileokoloskopi med biopsier av høyre colonhalvdel med tanke på mikroskopisk kolitt. Gastroskopi med duodenalbiopsier kan være riktig senere, men cøliaki debuterer oftest ikke i hennes alder. Utredning av sykdom i tynntarmen er ikke indisert som første undersøkelse. Gallesyremalabsorpsjon kan gi samme symptomer/kliniske bilde, men koloskopi kommer foran i utredningen pga. at man da samtidig usannsynliggjør malign sykdom i colon."
answer3: "Gastroskopi med duodenalbiopsier"
explanation3: "Feil"
rightAnswer: 2
---
