---
question: "En 24 år gammel aleneboende mann har utviklet voldsom kløe overalt på kroppen etter han kom hjem fra en backpack-tur rundt i Europa for en måned siden. Særlig plaget med kløe i skrittet og med kløe som går utover nattesøvnen. Han er tidligere hudfrisk. Du finner rikelig med ekskoriasjonsmerker på trunkus, armer og ben. Flere steder ser du væskende erosjoner og krustebelegg, og mellom fingre og på genitalia flere små pustler og lineære, tørre, små forandringer i huden. Hvilken behandling er mest hensiktsmessig å gi denne mannen?"
answer0: "Antihistaminer per os for å lindre kløe"
explanation0: "Nei, dette vil ikke ta årsaken til kløen, hvor man i dette tilfellet mistenker skabb med sekundær superinfeksjon. Antihistaminer er for øvrig best dokumentert som kløelindrende middel ved urticaria."
answer1: "Anti-parasittært middel som topikal behandling"
explanation1: "Ja, mest sannsynlig er dette skabb, og de små lineære, tørre forandringene i huden kan være skabbganger. Diagnosen bør verifiseres ved at en skabb fiskes ut fra huden med en kanyle, og sees på i mikroskopet. I tillegg foreskrive topikale steroider med antiseptikum (f.eks. Betnovat med chinoform)."
answer2: "Antimykotikum som topikal behandling"
explanation2: "Nei, lite sannsynlighet for en dermatomycose. Det er ikke tegn til annulære elementer i huden, og en dermatomycose gir som regel ikke slik voldsom kløe over hele kroppen."
answer3: "Antibiotikum per os som tar betahemolytiske gule stafylokokker"
explanation3: "Nei, dette er ingen primær bakteriell hudlidelse, men ikke uvanlig med sekundær infeksjon som følge av kloring og sårdannelse."
rightAnswer: 1
---
