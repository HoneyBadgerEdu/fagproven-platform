---
question: "Du er LIS1 i kirurgisk mottak. En normalutviklet, tidligere frisk ett år gammel gutt (10 kg) innlegges med
2. grads brannskade langs hele høyre arm og på forsiden av thorax (ca. 15% av kroppsoverflaten).
Uhellet skjedde da han dro en kopp med rykende varm te ned fra et bord.
Gutten storgråter og har åpenbare smerter. Vakthavende kirurg forordner derfor lidokain (Xylocain®)
gel 20 mg/g som smøres over hele det brente området, som så dekkes med bandasje. Etter noen
minutter slutter gutten å gråte. Han blir fjern og påfallende og får et generalisert krampeanfall som først
stanser etter at diazepam (Stesolid®) er gitt.
Hva er sannsynlig årsak til krampene?"
answer0: "Lidokain er gitt i altfor store doser og har gitt sentralnervøs påvirkning og kramper"
explanation0: "Lidokain absorberes svært effektivt gjennom brannskadet hud, og med store sårflater blir dosen
her langt over anbefalte grenser i mg/kg."
answer1: "Inflammasjon i store sårflater har gitt temperaturstigning med påfølgende feberkramper"
explanation1: "Feberkramper er vanlig, men gitt tidsforløpet, doser og skadet hud er lidokain-bivirkning svært
sannsynlig."
answer2: "Barnet har en uoppdaget metabolsk sykdom med redusert terskel for kramper, som har blitt
trigget av inflammasjonsmediatorer fra store sårflater"
explanation2: "Dette er ikke en sannsynlig mekanisme hos et normalutviklet friskt barn"
answer3: "Under kraftig gråt har barnet hyperventilert, og lav PaCO2
 i blodet har utløst kramper"
explanation3: "Dette er ikke en sannsynlig mekanisme hos et friskt barn som gråter."
rightAnswer: 0
---
