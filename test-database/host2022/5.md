---
question: "Du er vakthavende LIS1 på medisinsk avdeling. En mann i midten av 60-årene er innlagt med
pneumoni. Antibiotika er byttet i dag i henhold til svar på mikrobiologiske prøver. Sykepleier henter deg
inn på pasientrommet da pasienten har følt seg dårlig en times tid etter oppstart av antibiotika. Når du
kommer inn finner du at pasienten har dyspnoe, inspiratorisk stridor, forlenget ekspirium, urticaria over
store deler av kroppen, han er blek og kaldsvett. Du mistenker umiddelbart en alvorlig anafylaktisk
reaksjon som følge av antibiotika. Sykepleieren kommer rett bak deg og sier at hun skal ringe etter
hjelp.
Hva er riktigst å gjøre først?"
answer0: "Legge pasienten flatt. Gi adrenalin, 1mg/ml, 0,5 ml intramuskulært i låret og masserer
innstikkssted"
explanation0: "Ved en alvorlig anafylaktisk reaksjon kan raskt igangsatt adrenalinbehandling være livreddende
og skal prioriteres først. Anafylaksi og anafylaktoide reaksjoner skyldes frigjøring av
inflammatoriske mediatorer fra mastceller eller basofile celler. Disse mediatorene gir blant annet
bronkokonstriksjon, og vasodilatasjon. Adrenalin gir både potent bronkodilatasjon og potent
vasokonstriksjon og motvirker dermed begge disse effektene. I tillegg hemmer adrenalin
frigjøringen av inflammatoriske mediatorer og dermed det som driver den anafylaktiske
reaksjonen.
https://www.ncbi.nlm.nih.gov/pmc/articles/PMC286326/ - https://www.ncbi.nlm.nih.gov/pmc/
articles/PMC286326/
https://indremedisineren.no/2019/12/anafylaksi-alt-du-trodde-du-ikke-visste/"
answer1: "Gi hydrokortison (Solu-cortef) 200 mg i.v. (steroider) og deretter desklofeniramin 10 mg i.v.
(antihistamin)"
explanation1:
answer2: "Starte intravenøs væskebehandling med 1 liter Ringer Acetat med høy infusjonshastighet"
explanation2: "Væskebehandling hører også med ved anafylaktisk sjokk, men er prioritert etter administrasjon av
adrenalin (se øvrige kommentarer)"
answer3: "Sørge for at pasienten har fri luftvei og gi oksygen på maske med reservoar 15 l/minutt"
explanation3: "Ut fra sykehistorien regner vi med at pasienten har anafylaksi. Inspiratorisk stridor og forlenget
ekspirium skyldes da reaksjonen, og ikke en ufri luftvei av andre årsaker. O2 på maske skal også
gis, men adrenalin har førsteprioritet (se øvrige kommentarer)"
rightAnswer: 0
---
