---
question: "Du er LIS på ortopedisk avdeling og har postansvar for en 82 år gammel kvinne som ble operert for hoftebrudd for 15 dager siden. Fra tidligere har hun hatt øsofagitt, og hun bruker omeprazole fast av den grunn. Hun har ikke tidligere brukt bruddforebyggende medikamentell behandling. Det er målt total-25-hydroksy-vitamin D til 56 nmol/L (ref. 50-150 nmol/L). Hva er beste behandling utover tilskudd av kalk og vitamin D?"
answer0: "Zoledronsyre infusjon (bisfosfonat)"
explanation0: "Zoledronsyre gir bruddforebyggende effekt i lang tid (1-3 år) etter en infusjon, og er dokumentert å gi bruddforebyggende effekt etter hoftebrudd (selv uten forutgående bentetthetsmåling for seleksjon utfra bentetthet), og den gir ikke gastrointestinale bivirkninger."
answer1: "Raloxifen peroralt (selektiv østrogenreseptormodulator)"
explanation1: "Raloxifen er vist å forebygge ryggbrudd, men har ikke dokumentert effekt mhp. ikke-vertebrale brudd."
answer2: "Teriparatide injeksjoner daglig i 2 år (parathyreoideahormon)"
explanation2: "Slik behandling vil også gi bruddforebyggende effekt, men den er ikke førstevalgsbehandling fordi den er mye dyrere enn zoledronsyre, og den er også mye mer krevende for pasienten."
answer3: "Alendronat peroralt (bisfosfonat)"
explanation3: "Alendronat tabletter har som vanlig bivirkning øsofagitt, dessuten er iv zoledronsyre mer effektiv bruddforebygging da studier viser at etterlevelse mhp. alendronat er suboptimal."
rightAnswer: 0
---
