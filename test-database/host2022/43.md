---
question: "Du er LIS1 i akuttmottaket og tar i mot en kvinne på 86 år fra et sykehjem. Hun er henvist pga. somnolens og redusert allmenntilstand, har demens av moderat grad og hypertensiv hjerte- og nyresykdom. SaO2 er 92%, respirasjon 26 per minutt og hun er afebril. Klinisk undersøkelse viser lett knatring basalt over lungene. CRP 20 mg/L (ref. <5), røntgen thorax er negativt, EKG er uendret og blodprøver er ellers normale. Hva er korrekt videre håndtering?"
answer0: "Det er usikkert hva som feiler henne og hun bør observeres over natten med systematiske observasjoner av vitale funksjoner"
explanation0: "RIKTIG: Det er vanskelig å vite hva som er årsak(er). Det kan være mild forverring av hjertesvikt og en infeksjon som ikke nødvendigvis trenger antibiotika, men også noe som utvikler seg til å bli mer alvorlig. Somnolens er et alvorlighetstegn."
answer1: "Hun innlegges, har lungebetennelse og det startes antibiotikabehandling"
explanation1: "FEIL: Det er riktig at hun bør innlegges, men hun fyller ikke diagnostiske kriterier for (bakteriell) lungebetennelse."
answer2: "Hun innlegges, har forverring av hjertesvikt og det startes behandling for dette"
explanation2: "FEIL: Det er riktig at hun bør innlegges og det kan være en mild forverring av hjertesvikt, men spredt knatring over lungenes bakflater med samtidig negativ røntgen toraks er ikke overbevisende."
answer3: "Hun har en lite alvorlig tilstand og kan sendes tilbake til sykehjemmet"
explanation3: "FEIL: Tilstanden er potensielt alvorlig. Hun er somnolent og har utslag på qSOFA (2/3) og NEWS."
rightAnswer: 0
---
