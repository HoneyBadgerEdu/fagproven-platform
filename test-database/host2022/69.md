---
question: "NB Fasit ble endret på dette spørsmålet! Opprinnelig fasit er markert med X, poengiving til
eksamen er gitt i 2. kolonne
En tidligere frisk, 58 år gammel røykende mann kommer gående på inn på fastlegekontoret
grunnet smerter fra to tær på høyre fot som oppstod akutt for et par uker siden uten forutgående
traume. Han er i full jobb som skogsarbeider. Ved undersøkelse ser du blålig misfarging ytterst på 2.
og 3. tå. Foten for øvrig er varm, med normal farge og det er ingen sår. Du kjenner god regelmessig
puls i lyske og poplitea, men svak puls a. tibialis posterior. Normalt EKG med sinusrytme 62/min.
Hva er rett diagnose? "
answer0: "Akutt perifer arteriell ischemi"
explanation0: "Lengden på sykehistorien, det at pasienten kommer gående til undersøkelsen samt lokaliserte
funn kun på to tær taler imot denne diagnosen"
answer1: "Popliteaaneurisme"
explanation1: "Oppgaven tas ut etter sensur jf. psykometrinotat.
Popliteaaneurismer rumperer sjeldent, men kan gi symptomer i form av perifer embolisering.
Dette er årsaken til at man vurderer operativ behandling ved popliteaaneurismer som passerer 2
cm i diameter, særlig om man ser trombemasser i aneurismet. Perifer embolisering kan være
massiv og gi alvorlig nedsatt sirkulasjon i benet, eller gi opphav til mindre embolier som beskrevet
i denne oppgaven."
answer2: "Kritisk perifer arteriell ischemi"
explanation2: "Verken anamnestiske opplysninger eller klinisk undersøkelse støtter denne diagnosen.
Definisjonen på kritisk ischemi er sår som ikke tilheler eller hvilesmerter med varighet > 2 uker og
med behov for analgetika. Ved undersøkelse vil det systoliske ankeltrykket være £50 mmHg og/
eller tåtrykket £30 mmHg."
answer3: "Claudicatio intermittens"
explanation3: "Pasienten er fysisk aktiv, noe som sannsynliggjør at han ville hatt symptomer ved claudicatio
intermittens, i form av smerter ved gange. Det foreligger ingen informasjon i teksten som støtter
denne diagnosen."
rightAnswer: 1
---