---
question: "En 72 år gammel kvinne med hypertensjon og gjennomgått hjerteinfarkt for 5 år siden, kommer til akuttmottaket på grunn av nedsatt allmenntilstand. Det begynte relativt akutt med oppkast og diaré for om lag to uker siden. Hun har siden vært slapp, hatt dårlig matlyst, ikke fått i seg mye mat eller drikke og har blitt stadig mer avkreftet. I mottaket er hun afebril, blodtrykket er 110/55 mmHg, pulsen 87/min, regelmessig. Hjerte og lunger auskulteres normalt, abdomen er adipøs og vanskelig å undersøke, men det er normale tarmlyder. Hun bruker følgende medikamenter: acetylsalisylsyre, statin, ACE-hemmer, kalsiumantagonist og sløyfediuretika. Orienterende lab-prøver som er tatt og analysert mens hun har ventet i akuttmottaket viser følgende: Siste GFR for 3 måneder siden var normal. Hva er sannsynligste mekanisme bak denne akutte nyreskaden?"
answer0: "Postrenal årsak"
explanation0: "Skal alltid undersøkes, men intet i sykehistorien som tyder på dette, og sjeldere årsak til akutt nyreskade hos kvinner."
answer1: "Akutt glomerulonefritt/ANCA vaskulitt"
explanation1: "Lite sannsynlig med neg urinstix (1+ er så å si neg, og kan forekomme uten at det er noe patologi) og ingen andre tegn til inflammasjon."
answer2: "Prerenal årsak"
explanation2: "Riktig svar. Sykehistorie, lavt BT + ACE-hemmer, neg u-stix og lav u-Na trekker alle mot prerenal årsak."
answer3: "Akutt tubulær nekrose pga. ischemi"
explanation3: "Oppstår oftest som følge av betydeligere iskjemisk skade, og har høy u-NA og lavere u-osmol."
rightAnswer: 2
image: "./img/host2022/85.png"
---