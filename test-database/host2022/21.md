---
question: "Du er allmennlege. En frisk førstegangsfødende og normalvektig kvinne på 27 år kommer til svangerskapskontroll i uke 36. Blodtrykket måles til 140/90 mmHg, mens hun tidligere har hatt rundt 115/80 mmHg. Urin stix er negativ. Hun føler seg frisk og kjenner godt med liv. Hva er beste tiltak videre som allmennlege?"
answer0: "Ny blodtrykkskontroll og urin-stix screening om et par dager. Be henne kontakte deg eller sykehuset dersom hun får tegn på sterk pannehodepine, magesmerter eller lite liv."
explanation0: "Det er flere grupper kvinner som har økt risiko for preeklampsi, og disse bør tilbys forebygging med lavdose acetylsalicylsyre fra uke 12. Lavose acetylsalcysyre har ingen dokumentert positiv effekt ift. preeklampsiutvikling dersom medikasjonen startes etter uke 16, og dette anbefales derfor ikke. Hypertensjon i graviditeten defineres som ≥140 mmHg systolisk BT og/eller ≥90 mmHg diastolisk BT. Hjerneblødning er en fryktet komplikasjon ved preeklampsi, og autoreguleringen av hjernens blodtrykk virker ikke over 160 mmHg. Antihypertensiv behandling startes derfor hos ellers friske gravide med nyoppstått hypertensjon der systolisk blodtrykk er ca 150 mmHg. Hos kvinner med kronisk hypertensjon vil blodtrykksbehandlingen være mer aggressiv, med tanke på langtidseffekter på endeorganene (nye/hjerte/hjerne etc). Du ønsker ikke vente lenge med å kontrollere kvinnen (og blodtrykket og urinen), da 20% av alle gravide som starter med hypertensjon, etterhvert utvikler proteinuri (evt et annet preeklampsi-tegn i tillegg til hypertensjonen). Alle gravide med risiko for preeklampsi (slik som denne kvinnen med nyoppstått hypertensjon) bør informeres om subjektive symptomer på organsvikt ved preeklampsi (lite liv pga placentarsvikt, (panne)hodepine pga alvorlig hypertensjon og eklampsifare, magesmerter pga HELLP/leveraffeksjon eller abruptio placenta pga placentarsvikt)."
answer1: "Ny blodtrykks-kontroll om to uker, da kvinnen ikke har preeklampsi. Be henne kontakte deg eller sykehuset dersom hun kjenner sterk pannehodepine, magesmerter eller lite liv."
explanation1:
answer2: "Kvinnen henvises til sykehus samme dag for evaluering av behov for antihypertensjon"
explanation2:
answer3: "Kvinnen anbefales oppstart lavdose acetylsalicylsyre, fordi hun har høy preeklampsirisiko"
explanation3:
rightAnswer: 0
---
