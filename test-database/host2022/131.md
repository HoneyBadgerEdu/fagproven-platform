---
question: "En 79 år gammel mann som har røykt siden 15 års alder har fått utført CT thorax som ledd i utredning av hemoptyse. CT viser emfysematøse lunger med en stor sentral tumor i venstre lunge og forstørrede mediastinale glandler bilateralt. CT viser også at aorta er forstørret fra ascendens, gjennom buen og til descendens med største diameter 56 mm. Hvordan håndteres dette best?"
answer0: "Prioriterer utredning av lungetumor og avventer eventuell vurdering av aorta til lungetumor er avklart"
explanation0: "Riktig. Selv om tanken på akutt aortasyndrom kan være skremmende må pasienten avklares onkologisk for å kunne vurdere om han vil ha nytte av eventuell behandling av aneurysmet."
answer1: "Forklarer pasienten at disse sykdommene er selvpåført på grunn av røyking og at han derfor ikke har rett på helsehjelp"
explanation1: "Både tidligere og aktive røykere får helsehjelp, på samme måte som pasienter behandles for skader de har pådratt seg som følge av risiko de selv har oppsøkt eller ulykker som følge av grov ubetenksomhet."
answer2: "Henviser pasienten elektivt til thoraxkirurgisk avdeling for vurdering av aortakirurgi"
explanation2: "Feil. Pasienten har et tilfeldig påvist, asymptomatisk aneurysme og en sannsynlig avansert lungekreft. Hvis han har uhelbredelig lungekreft er det ikke rett å gjennomføre en større, åpen hjerteoperasjon hvis formål er å forebygge aortadissekjon/ruptur. En slik operasjon medfører et belastende postoperativt forløp og risiko for komplikasjoner. Her må lungetumor avklares først; diagnose og stadium."
answer3: "Innlegger pasienten akutt ved thoraxkirurgisk avdeling pga. fare for aortadisseksjon/aneurysmeruptur"
explanation3: "Feil. Pasienten har et tilfeldig påvist, asymptomatisk aneurysme som ikke krever akutt innleggelse."
rightAnswer: 0
---
