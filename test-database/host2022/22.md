---
question: "Du er allmennlege. Kvinne 67 år klager over at hun «kjenner en kul i underlivet» og at «skjeden faller
ut». Symptomene hindrer henne i å gjennomføre samleie og skjeden føles tørr. Hun har ingen
avførings- eller vannlatingsplager. Hun var hos deg til normal livmorhalsscreening for 1 år siden. Hun
hadde menopause 52 år gammel og bruker ikke hormoner.
Hva er første trinn videre som allmennlege?"
answer0: "Tilbyr pessarring og lokal østrogenbehandling for å forebygge videreutvikling av prolaps, samt
kontroll av prolaps og ringen hver 6. måned"
explanation0:
answer1: "Foreslår abdominal og vaginal undersøkelse for å vurdere årsaken til kulfølelsen"
explanation1: "Verken allmennlegen eller kvinnen vet sikkert årsaken til underlivsplagene, og abdominal og
gynekologisk undersøkelse bør være første tiltak.
Det er ikke rimelig å starte med pessarring-behandling før man har undersøkt årsaken til kvinnens
plager. Man kan gjerne oppfordre til bekkenbunnstrening, selv om den neppe er effektiv ved store
prolapser.
Siden kvinnen har lokale urogenitale plager, kan hun anbefales vaginal østrogenterapi (kun
kontraindisert hos kvinner med pågående eller tidligere brystkreft med østrogenreseptorer)."
answer2: "Informerer om at hun bør trene bekkenbunnen og at hun bør bruke vaginalt østrogen (hun har
ikke hatt hormonsensitiv brystkreft)"
answer3: "Henviser til spesialist for vurdering av vaginalt fremfall, behandlingstilbud, inkludert pessarring og
operativ vurdering"
rightAnswer: 1
---