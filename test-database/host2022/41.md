---
question: "En 44 år gammel mann kontakter fastlegen på grunn av diffuse magesmerter. Plagene kommer uavhengig av matinntak. Han har hatt et vekttap på 6 kg siste 6 måneder, til tross for at han mener hans energiinntak har vært uendret. Pasienten hadde de samme plagene for 1 år tilbake, men de er nå mer uttalte. Gastroskopi + ileokoloskopi 6 måneder tilbake var normale. Han fikk da diagnosen irritabel tarm syndrom. Har ellers nå som tidligere varierende hard og løs mage. Blodprøver viser normal Hb og CRP, mens bilirubin er 41 umol/L (ref. < 25) og ALP 230 U/L (ref. <105). Pga. mistanke om alvorlig sykdom med mulig prognosetap henvises pasienten gastroenterologisk enhet som pakkeforløp. Hvilket tiltak bør iverksettes først?"
answer0: "Henvise til endoskopisk ultralyd med prioritet (etter pakkeforløp)"
explanation0: "Endoskopisk ultralyd er mer aktuelt som supplerende undersøkelse enn som primær undersøkelse."
answer1: "Henvise til CT abdomen med prioritet (etter pakkeforløp)"
explanation1: "Anbefalt undersøkelse."
answer2: "Henvise til MR abdomen/MRCP med prioritet (etter pakkeforløp)"
explanation2: "MR er mer hensiktsmessig som supplerende undersøkelse, mer ressurskrevende enn CT."
answer3: "Henvise til ultralyd abdomen med prioritet (etter pakkeforløp)"
explanation3: "Pga. sterkere mistanke om malignitet (vekttap!) enn gallesteinssykdom er CT abdomen mer hensiktsmessig."
rightAnswer: 1
---
