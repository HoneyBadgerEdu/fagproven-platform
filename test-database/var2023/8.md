---
question: "En 33 år gammel mann kontakter fastlegen med anstrengelsesdyspnoe siste måneder, hoste med
slim, tretthet og nattesvette. Han har tidligere også hatt slike episoder, men er blitt helt bra mellom
episodene. Han arbeider som bonde på egen gård hvor han driver med kornproduksjon, røyker ikke.
Klinisk undersøkelse: normale funn, CRP og total IgE var ikke forhøyet.
Gassdiffusjon: DLCO 65 %. Du rekvirerer et røntgen thorax som viser normale funn.
Hva er den mest riktige videre utredning av denne pasienten?"
answer0: "Mistenker forkjølelse, sender pasienten hjem, og ber ham avtale ny time om 1 uke hvis ikke
bedre."
explanation0: "Feil svar. Hoste med slim og nattesvette hos ung, ikke-røykende pasient bør utredes videre. Han
bør sykemeldes grunnet mulig eksponering i arbeid."
answer1: "Rekvirerer HRCT, henviser lungelege og sykemelder for å unngå videre eksponering i arbeid."
explanation1: "Riktig svar. Pasienten må utredes visere med HRCT og henvises lungelege ved mistanke om
hypersensitivitets pneumonitt. Han må sykemeldes eller på annet vis unngå arbeid som gir plager
(som støvfylt arbeid på gården; tresking eller siloarbeid)."
answer2: "Legger pasienten inn på lokalsykehus til observasjon av tilstanden."
explanation2: "Feil svar. Ved normal klinisk undersøkelse og CRP og milde til moderate symptomer så er det
ikke nødvendig å legge pasienten inn på sykehus, men pasienten må raskt ut av eksponering for
å unngå forverring/kronifisering og i påvente av videre utredning og billeddiagnostikk."
answer3: "Mistenker viral pneumoni, sender pasienten hjem, og rekvirerer nytt røntgen thorax kontrollbilde
om en uke."
explanation3: "Feil svar. Nytt røtgen thorax vil ikke gi tilstrekkelig informasjon, det må tas HRCT som kan vise
forandringer selv om røntgen thorax er normalt."
rightAnswer: 1
image: "./img/var2023/8.png"
---


