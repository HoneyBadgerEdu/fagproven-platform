---
question: "Du er allmennlege og blir kontaktet av en 36 år gammel mann. Han har brukt kontaktlinser (månedslinser) pga. moderat myopi i ca. 15 år. Han har vært på reise i en ukes tid, og merket for 3 dager siden at høyre øye var blitt irritert og rødt. Han tok da ut linsene, men han har ikke blitt noe bedre. Ved undersøkelse finner du at øyet er blandingsinjisert, og det er et lite område nedad nasalt i kornea som er grålig uklart.
Hva er den mest sannsynlige årsaken og hva er beste tiltak?"
answer0: "Du mistenker karinnvekst pga. langvarig kontaktlinsebruk og anbefaler at han venter med å bruke linsene til han har vært i kontakt med optiker"
explanation0: ""
answer1: "Du mistenker epiteldefekt i forbindelse med at han tok ut kontaktlinsene og legger på kloramfenikol salvebandasje til dagen etterpå."
explanation1: ""
answer2: "Du mistenker keratitt og forordner kloramfenikol øyedråper x 6 og kloramfenikol øyesalve til
kvelden"
explanation2: ""
answer3: "Du mistenker keratitt og henviser til øyelege"
explanation3: "Tilstedeværelse av et grålig infiltrat i kornea hos en kontaktlinsebruker indikerer at det kan foreligge en keratitt. Behandling av keratitt er en spesialistoppgave og krever i mange tilfelle innleggelse i sykehus for intensiv lokal antibiotikabehandling."
rightAnswer: 3
---


