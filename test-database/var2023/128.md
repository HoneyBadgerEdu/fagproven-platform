---
question: "En 92 år gammel tidligere sprek mann har falt om på gaten og blir brakt til sykehuset i ambulanse lørdags morgen. Ved ankomst er han ikke kontaktbar og puster ikke selv. Han blir lagt på respirator på intensivavdelingen. Undersøkelser viser at han har fått et stort hjerneslag og at det er små muligheter for at han kommer til bevissthet igjen. Du er LIS 2 og har vakt denne helgen. Når pasientens sønn kommer til sykehuset, forteller han at faren nylig har sagt at han ikke ønsker å bli holdt kunstig i live dersom han ikke kan kommunisere med omverdenen. Sønnen krever nå at faren kobles fra
respiratoren.
Hva er den beste måten å forholde seg til sønnens krav på?"
answer0: "Det er ikke relevant hva sønnen sier. Det er utelukkende medisinske forhold som skal avgjøre
behandlingen videre."
explanation0: "C er feil fordi pårørende skal høres i slike vanskelige tilfeller. Selv om den medisinske vurderingen veier tungt og behandlingsansvarlig lege har det siste ordet, så skal man ta hensyn til hva pasienten selv ville ønsket – og om mulig innhente opplysninger fra pårørende om dette."
answer1: "Sønnens krav kan ikke etterkommes fordi aktiv dødshjelp er forbudt i Norge."
explanation1: "D er feil fordi det ikke er forbudt å avslutte respiratorbehandling i Norge dersom den er hensiktsløs. Man definerer det imidlertid ikke som dødshjelp, men som å avslutte livsforlengende behandling."
answer2: "Pårørendes egne meninger er avgjørende for beslutningen om å avslutte behandling."
explanation2: "B er feil fordi det ikke er pårørendes meninger i seg selv som skal tillegges vekt (hva pårørende selv ønsker) – bare i den grad de kan belyse hva pasienten selv ville ha ønsket."
answer3: "Sønnens opplysninger om hva pasienten selv ville ønsket er relevante for beslutningen som skal fattes av den som er behandlingsansvarlig."
explanation3: "I tillegg til de medisinske fakta er det i en slik klinisk usikker situasjon av stor betydning hva pasienten selv ville ha ønsket (pasientautonomi). All informasjon som kan belyse dette, er relevant, og så er det behandlingsansvarlig lege som må ta den endelige avgjørelsen. Å koble en pasient fra respirator regnes ikke som dødshjelp."
rightAnswer: 3
---


