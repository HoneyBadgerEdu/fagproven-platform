---
question: "Du er LIS 1 på sykehus og blir tilkalt til en sengepost der en 71 år gammel dame er innlagt på grunn av
humerusfraktur etter et fall på isen. Hun slo også hodet i fallet, men hadde ikke bevissthetsbortfall.
Hun har fra før kronisk atrieflimmer som hun antikoaguleres for. Nå har hun ganske raskt blitt dypt
bevisstløs. Hun reagerer ikke på noen form for stimuli og gjør ingen spontane bevegelser. Hun har en
snorkende respirasjon. Blodtrykket er 200/110 mm Hg, hjertefrekvensen 80 min-1,
respirasjonsfrekvensen 18 per minutt og temperaturen 39oC.
Hva er første tiltak når du kommer til sengeposten?"
answer0: "Gir blodtrykksreduserende medisin for å unngå hjerteinfarkt eller hjerneblødning"
explanation0: "Det vil være nødvendig at anestesipersonell sederer og intuberer en slik pasient for å sikre
luftveiene. I den forbindelse vil det oppstå et blodtrykksfall. Anestesipersonellet må forhindre at
blodtrykksfallet blir for stort. Vanlige antihypertensiva har ingen plass hos denne pasienten i
akuttfasen."
answer1: "Gir febernedsettende medisin fordi høy feber kan påvirke bevisstheten"
explanation1: "Feber kan oppstå som følge av hodeskade og bør behandles, men har ikke første prioritet før
luftveiene er sikret og CT-undersøkelse er utført."
answer2: "Tar pasienten direkte til CT-undersøkelse for å avklare om det er intrakraniell blødning"
explanation2: "Først frie luftveier, så intubasjon utført av anestesipersonell og deretter CT-undersøkelse."
answer3: "Legger pasienten i stabilt sideleie for å sikre fri luftvei"
explanation3: "Bør alltid gjennomføres hos dypt bevisstløse pasienter, inntil luftveiene kan sikres ved
endotrakeal intubasjon."
rightAnswer: 3
---


