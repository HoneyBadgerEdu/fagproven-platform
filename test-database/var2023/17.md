---
question: "En 35 år gammel kvinne oppsøker deg som fastlege på grunn av hjertebank og svetting som har vart
et par måneder. Hun har gått ned i vekt til tross for økt appetitt. Hun virker rastløs og hektisk. Hun har
struma som er diffust uten knuter, og som ikke smerter ved palpasjon. Hun har vært frisk tidligere.
Hva er den mest sannsynlige diagnosen?"
answer0: "Subakutt tyreoiditt"
explanation0: "Disse pasientene har ofte en forutgående infeksjon, har en øm skjoldbruskkjertel og lett
hypertyreose."
answer1: "Binyrebarksvikt"
explanation1: "Pasienten har gått ned i vekt, for øvrig ikke mye som passer med denne diagnosen."
answer2: "Feokromocytom"
explanation2: "Pasienten har noen symptomer som ved feokromocytom. Dette er imidlertid en sjelden tilstand,
symptomene kommer ofte anfallsvis, de har ikke struma og vekttap er heller ikke så vanlig."
answer3: "Graves sykdom"
explanation3: "Pasienten har symptomer forenlig med hypertyreose, hun har også diffust struma som er uømt.
Sykehistorien taler for Graves sykdom som er den vanligste årsaken til hypertyreose."
rightAnswer: 3
---


