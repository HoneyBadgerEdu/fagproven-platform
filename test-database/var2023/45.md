---
question: "En 82 år gammel mann på din fastlegeliste har hjertesvikt og moderat demens. Han er 1,78 m høy og
veier 77 kg. Kroppsmasseindeks (KMI) = 24,3. For ett år siden veide han 81 kg.
Hva er mest korrekt vurdering av hans ernæringstilstand?"
answer0: "Han har risiko for underernæring og det bør iverksettes tiltak for å stoppe vekttapet"
explanation0: "Selv om KMI helt ned til 19 regnes som «idealvekt» hos yngre voksne, er KMI < 25 hos eldre
assosiert med høyere dødelighet. Det gir dårligere immunforsvar, dårligere integritet av slimhinner
og sarkopeni som igjen gir økt falltendens. Ufrivillig vekttap er dessuten en negativ prognostisk
faktor uansett utgangsvekt"
answer1: "Han var overvektig før men er normalvektig nå. Han bør oppfordres til å unngå å gå opp i vekt
igjen"
explanation1: "Selv om KMI helt ned til 19 regnes som «idealvekt» hos yngre voksne, er KMI < 25 hos eldre
assosiert med høyere dødelighet. Det gir dårligere immunforsvar, dårligere integritet av slimhinner
og sarkopeni som igjen gir økt falltendens. Ufrivillig vekttap er dessuten en negativ prognostisk
faktor uansett utgangsvekt."
answer2: "Redusert vekt er ugunstig for hans demenssykdom men bra for hjertesvikten, slik at alt i alt
kommer det nøytralt ut"
explanation2: "Både ved hjertesvikt og ved demens signaliserer ufrivillig vekttap en mer alvorlig prognose."
answer3: "Det er normalt å gå noe ned i vekt med økende alder. Vekttapet kan regnes som en fysiologisk
aldersforandring"
explanation3: "Det er korrekt at et moderat vekttap kan regnes som et normalfenomen med økende alder, opp til
om lag 0,5 kg per år har vært angitt som normalt. Vekttapet hos denne pasienten er vesentlig
større."
rightAnswer: 0
---


