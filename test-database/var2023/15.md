---
question: "En kvinne på 32 år og hennes samboer oppsøker sin fastlege fordi hun ikke har blitt gravid ennå, 8
måneder etter at hun sluttet med p-piller. Siden da har hun hatt kun én meget sparsom
menstruasjonsblødning en måneds tid etter at hun sluttet med p-pillene, ingen siden da. Ellers er hun
frisk og har ingen spesielle plager. Kroppsmasseindeks er 21,8 kg/m2.
Hva er beste tiltak?"
answer0: "Henvises infertilitetsklinikken"
explanation0: "Ikke beste svar. Retningslinjer sier at en kan henvise til fertilitetspoliklinikk når det er gått 1 år
uten at en har blitt gravid. Men her har kvinnen sekundær amenoré som har vart >6 måneder, og
som gir indikasjon for utredning. Utredning bør startes i primærhelsetjenesten med klinisk vurdering og blodprøver."
answer1: "Ingen utredning før det er gått 12 måneder"
explanation1: "Ikke beste svar. Selv om retningslinjer sier at infertilitetsutredning og henvisning til
fertilitetspoliklinikk er indisert først når det er gått 1 år uten at en har blitt gravid, bør en starte
utredning av sekundær amenoré (som denne kvinnen har) etter 6 mnd"
answer2: "Starte med å ta blodprøver som inkluderer østrogen, FSH, LH og AMH (anti Müller hormon)"
explanation2: "Ikke beste svar. Prematur menopause er ikke mest sannsynlige årsak til sekundær amenoré. En
bør vurdere andre og mer sannsynlige årsaker først, som hyperprolaktinemi og PCOS.
Orienterende blodprøver vil uansett skille tilstandene, da gonadotropiner (FSH og LH) er høye ved prematur menopause (prematur ovariesvikt)."
answer3: "Starte med å ta blodprøver som inkluderer TSH, østrogen, FSH, LH, testosteron og prolaktin"
explanation3: "Beste svar. En bør utrede sekundær amenoré i primærhelsetjenesten dersom manglende
menstruasjon i >6 mnd (ref. Norsk Legemiddelhåndbok og norsk veileder i gynekologi). Det kan
foreligge blant annet hypotyreose, hyperprolaktinemi og PCOS. En første utredning med
blodprøver kan enkelt gjøres i primærhelsetjenesten."
rightAnswer: 3
---


