---
question: "Du er fastlege for en 64 år gammel mann med KOLS grad 2 som nylig har fått påvist adenokarsinom i
høyre lunge med metastaser til både lymfeknuter og skjelett. Han har i sitt yrkesaktive liv vært
selvstendig næringsdrivende med yrkesskadeforsikring som fisker i 12 år, og var deretter fjellborer i
tunnel i 34 år. Som fisker utførte han jevnlig arbeid med å renovere asbestholdig isolasjon i
motorrommet, og som tunnelarbeider var han daglig eksponert for støv, gass og røyk. Han brukte
sjelden åndedrettsvern. Han har vært røyker i 30 år, og sluttet da han var 48 år.
Du råder han til å søke om godkjenning av yrkessykdom.
Hva kan i dette tilfellet godkjennes?"
answer0: "Ingen av sykdommene kan godkjennes fordi han ikke har brukt åndedrettsvern"
explanation0: "Feil svar. Dersom eksponeringen har vært tilstrekkelig vil både lungekreft og kols kunne
godkjennes selvom han ikke har brukt åndedrettsvern."
answer1: "Både lungekreft og KOLS kan godkjennes etter eksponering for asbest, støv, gass og røyk"
explanation1: "Riktig svar. Lungekreft vil kunne godkjennes etter eksponering for asbest. Kols vil kunne
godkjennes etter eksponering for støv, gass og røyk."
answer2: "Ingen av sykdommene kan godkjennes på grunn av at han har vært røyker"
explanation2: "Feil svar. Det at han har vært røyker fører ikke automatisk til at de aktuelle sykdommene ikke kan
godkjennes. Både lungekreft og kols vil kunne godkjennes som yrkessykdom dersom de aktuelle
eksponeringene i seg selv har vært tilstrekkelig til å gi økt risiko for sykdomsutvikling."
answer3: "Bare KOLS kan godkjennes fordi asbesteksponeringen har vært for kortvarig"
explanation3: "Feil svar. Begge sykdommene vil kunne godkjennes. En jevnlig asbesteksponering gjennom 12 år
vil være tilstekkelig til å gi gi risiko for utvikling av lungekreft."
rightAnswer: 1
---


