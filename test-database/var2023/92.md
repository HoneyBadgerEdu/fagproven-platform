---
question: "En 29 år gammel kvinne ble for tre måneder siden henvist til lumbal MR pga. smerter i ryggen med utstråling til hoften og baksiden av låret og leggen på høyre side. MR-undersøkelsen viste et lite prolaps som lå an mot høyre S1 rot. Pasienten kommer til kontroll hos deg. Ryggsmertene er bedre og de utstrålende smertene borte, men huden føles vissen langs ytre fotrand på høyre side. Ved undersøkelsen finner du nedsatt sensibilitet for berøring langs ytre fotrand på høyre side, men ingen andre nevrologiske utfall. Pasienten ønsker å begynne på jobb igjen, men ber også om henvisning til operasjon siden hun fortsatt har vondt i ryggen.
Hva er korrekt tiltak for denne pasienten?"
answer0: "Henvise til kontroll MR "
explanation0: "Feil. Små prolapser resorberes og blir borte av seg selv. Kontroll MR er ikke nødvendig hvis ikke pasienten får nye symptomer forenlig med nerverotpåvirkning."
answer1: "Friskmelde henne"
explanation1: "Riktig. Kirurgisk behandling av prolaps er kun aktuelt ved uttalte nerverot-symptomer. Det er ufarlig å være i vanlig arbeid og fysisk aktivitet når man har prolaps."
answer2: "Henvise til ryggkirurg for operasjon"
explanation2: "Feil. Kirurgisk behandling av prolaps er kun aktuelt ved uttalte nerverotsymptomer. Vurdering hos kirurg et ikke nødvendig siden hun ikke har slike symptomer."
answer3: "Henvise til kiropraktor"
explanation3: "Feil. Aktiv behandling er ikke nødvendig, og manipulasjonsbehandling medfører noe økt risiko forresidiv-prolaps."
rightAnswer: 1
---


