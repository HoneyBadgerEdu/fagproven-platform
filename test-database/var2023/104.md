---
question: "En 16 år gammel jente fikk en vridning under en håndballkamp for en uke siden. Hun følte at kneet gikk ut av ledd men smalt tilbake på plass. Etterpå hovnet kneet opp. Hun har belastet med krykker de første dagene, men klarer å belaste fullt nå. Smertene ga seg etter et par dager. Det er tatt et røntgenbilde på legevakten samme kveld som ikke viste tegn til brudd. Ved undersøkelse er det lett hydrops i kneet, ingen synlige feilstillinger. Hun kan ekstendere kneet helt. Palpasjonsømhet langs mediale del av kneskålen. Fremre skuffetest er negativ. Kneet er stabilt ved testing av sideligament.
Hva er mest sannsynlige diagnose?"
answer0: "Skade i mediale kollateralligament."
explanation0: "Strekk av MCL grad 1 er en meget vanslig kneskade, og da vil tetsing av sideligamentet være stabilt, men smertefullt. MCL ligger imildertid ekstraartikulært, og medfører som regel ikke hevelse av kneleddet."
answer1: "Patellaluksasjon."
explanation1: "Patellaluksajson er hyppig blant tenåringer, noe hyppigere hos jenter. Risiko for patellaluksasjoner er hypermobilitet, hofteleddsdysplasi og patella alta. Alle førstegangslukasjoner bør utredes med MR for å utelukke akutt osteokondral skade av patellas mediale rand eller laterale femurkondyl. I tillegg vurderes kneet mtp trokleadysplasi,
patella alta og TT-TG avstand. Pasienter med 2 eller flere patellaluksasjoner vurderes for operativ behandling. Det er ikke indikajson for operativ behandling av primære patellaluksajsoner såfremt det ikke foreligger en bruskskade."
answer2: "Skade i mediale menisk."
explanation2: "Skademekanismen (vridning under håndballspill) kan også føre til meniskskade. Men hun beskriver følelse av at noe går ut av ledd, og da er det som regel enten kneskålen som glipper ut lateralt, eller en korsbåndsskade. Ettersom hun har full ekstensjon, og mest smerter medialt langs kneskålen er det mer sannynlig en patellaluksasjon."
answer3: "Fremre korsbåndsskade."
explanation3: "Dette er fremdeles en mulig diagnose, men ettersom hun har negativ fremre skuffetest og smerter langs mediale patella er det mer sannynlig en patellaluksasjon."
rightAnswer: 1
---


