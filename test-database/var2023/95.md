---
question: "En 75 år gammel kvinne kommer til poliklinikken. Hun har det siste året merket at hun er ustø når hun går, spesielt i mørket. Når du undersøker finner du ingen pareser. Hun har nedsatt ledd- og vibrasjonssans distalt begge ben og utslukkede dype senereflekser i bena. Rombergs test er positiv.
Hva er mest sannsynlige diagnose?"
answer0: "Cerebellar ataksi"
explanation0: "Nedsatt ledd- og vibrasjonssans er ikke tegn på cerebellar ataksi, heller ikke utslukkede dype senereflekser. Cerebellar betinget ustøhet vil ikke forverres i mørket, den er uavhengig av synet."
answer1: "Polynevropati"
explanation1: "Nedsatte dype sansekvaliteter som ledd- og vibrasjonssans, er typisk ved polynevropati. Ofte er også overfladisk sensibilitet (berøring, smerte, temperatur) nedsatt, men ikke alltid. Pareser er ofte ikke tilstede initialt, men kommer til etterhvert. Ved en ren sensorisk polynevropati er det ikkeмmotoriske utfall. "
answer2: "Parkinson sykdom"
explanation2: "Ved Parkinson sykdom er gangen trippende og og ofte ustø, men ustøheten er særlig til stede ved vendinger eller oppreisning (ortostatisme) . Reduserte dype sanskvaliteter og utslukkede dype senereflekser er ikke typisk for Parkinson sykdom."
answer3: "Lumbal spinal stenose"
explanation3: "Lumbal spinal stenose vil gi smerteutstråling fra ryggen til begge ben samt tyngdefølelse i bena ved gange. Dette fører til gangvansker, men ingen egentlig ustøhet. Utslukkede dype sanskvaliteter er ikke typisk for lumbal spinal stenose, men dype senereflekser er ofte redusert eller utslukket."
rightAnswer: 1
---


