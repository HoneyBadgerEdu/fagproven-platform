---
question: "En tidligere frisk mann på 60 år ble for ti dager siden operert for lyskebrokk. Fastlegen har mottatt
operasjonsbeskrivelse der det er angitt at operasjonen var vellykket og ukomplisert. Pasienten
kommer i dag til deg på fastlegekontoret og forteller at han fremdeles har mye smerter i
operasjonsområdet. Ved klinisk undersøkelse er det fin sårtilheling og det er ikke tegn til infeksjon eller
hematom. I området rundt operasjonssåret er han hypersensitiv og får sterke smerter ved lett
palpasjon. Tarmfunksjonen er normal og allmentilstanden god. Han har brukt 6-8 tabletter med kodeinparacetmol
daglig, og det demper smertene noe. Han ønsker nå resept på flere tabletter kodeinparacetamol.
Hva er riktig medikamentell smertebehandling i denne situasjonen?"
answer0: "Slutte med opioider, fortsette med paracetamol og supplere med NSAIDs frem til smerten blir
vesentlig bedre"
explanation0: ""
answer1: "Starte med depottabletter med et sterkt opioid og supplere med hurtigvirkende tabletter ved
behov frem til smerten blir vesentlig bedre"
explanation1: ""
answer2: "Slutte med opioider og paracetamol, starte opptrapping av gabapentinoider til effekt eller
bivirkninger"
explanation2: "Det er ikke noe tegn til noen behandlingskrevende komplikasjon. Opioider vil ofte være riktig mot
en akutt smerte, men nå er sårtilhelingen kommet så langt at den akutte smerten vil være
minimal. Da er ikke opioider lenger indisert og skal seponeres. Det er heller ikke holdepunkter for
uttalt inflammasjon, så NSAIDs er ikke indisert. Økt sensitivitet i huden tyder på at pasienten har
fått en nevropatisk smerte i området. Dette er en vanlig følgetilstand etter kirurgi. Slik smerte
responderer dårlig på opioider, NSAIDs og paracetamol, men en del pasienter vil ha nytte av
opptrappende doser av et gabapentinoid."
answer3: "Fortsette med kodein-paracetamol i samme dose frem til smerten blir vesentlig bedre
00"
explanation3: ""
rightAnswer: 2
---


