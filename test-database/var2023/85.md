---
question: "En 53 år gammel kvinne med fedme, type 2-diabetes og hypertensjon innlegges med alvorlig sepsis med gule stafylokokker utgående fra en dyp hudinfeksjon. Hun er hemodynamisk ustabil det første døgnet, og i tillegg til antibiotika trenger hun kirurgisk behandling i to seanser. Alle faste medisiner nulles fra dag 2, og hun får rikelig med krystalloider. På dag 4 i forløpet har kreatinin steget fra 52 µmol/l (ref 45-90) ved innkomst til 127 µmol/l. Kalium er 4.8 mmol/l (ref 3.6-4.6). Blodtrykket er 163/88 mmHg, og hun veier 6 kg mer enn hun pleier. Hun har lette ødemer sakralt, men føler seg ikke tungpustet når hun sitter i senga. Det siste døgnet har hun hatt diurese 450 ml.
Hva er riktig behandlingstiltak nå?"
answer0: "Gi bolusdose med sløyfediuretikum (furosemid), etterfulgt av infusjon dersom effekt."
explanation0: "Begrunnelse: Det er sannsynlig at hennes akutte nyreskade (AKI) skyldes akutt tubulær nekrose forårsaket av kombinasjonen av alvorlig sepsis og sepsisbehandling hos pasient med økt risiko (fedme, diabetes, hypertensjon og behandling for disse tilstandene). Hun er allerede overvæsket
og bør ikke ha mer væske iv utover det som må gis for å administrere medikamenter og ernæring. Overvæsking gir ødem og økt venestase også i nyrene og bidrar til AKI og dårligere prognose. Det er indikasjon for å fjerne væske, og siden hun har diurese, bør man først prøve med loopdiuretika (furosemid iv). Det kan hende at den akutte tubulære nekrosen er i forverring og vil gi anuri og dialysebehov, men hun har ikke hyperkalemi nå, og først bør man dermed forsøke å avvæske henne mer skånsomt vha medikament."
answer1: "Kontakte nefrolog for å starte hemodialyse."
explanation1: ""
answer2: "Gi væskebolus etterfulgt av kontinuerlig infusjon med krystalloid."
explanation2: ""
answer3: "Gi væskebolus etterfulgt av kontinuerlig infusjon iblandet sløyfediuretikum (furosemid)."
explanation3: ""
rightAnswer: 0
---


