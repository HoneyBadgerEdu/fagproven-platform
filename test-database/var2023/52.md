---
question: "Det er august, og du er fastlege i en bygd på Sørlandet. En mann på 40 år kommer til deg da han de
siste to ukene har oppdaget et gradvis økende ringformet, rødt utslett på innsiden av høyre lår. Han
har ikke noe kløe eller ubehag, og er ellers frisk og i fin form. Han har ikke tidligere hatt hudplager,
bruker ingen faste medikamenter og har ingen kjente allergier. Han har ikke vært i utlandet siste
halvår, men er ofte ute i skog og mark som aktiv friluftsmann.
Ved undersøkelse finner du medialt på låret en annulær, erythematøs, makuløs hudforandring uten
tegn til infiltrasjon, sårdannelse, skjelling, flassing eller væsking. Utslettet måler 15 cm i diameter.
Normal hudstatus ellers.
Hva er mest sannsynlige diagnose?"
answer0: "Erythema migrans"
explanation0: "Mest sannsynlig diagnosee. Bør sette i gang behandling basert på klinisk mistanke!"
answer1: "Tinea corporis"
explanation1: "Mulig differensialdiagnose, men da mer flassing i kant av utslettet, gjerne noe infiltrasjon og
gjerne langsommere progresjon av det annulære utslettet."
answer2: "Granuloma annulare"
explanation2: "Nei, da er det som regel infiltrasjon og langsommere progresjon av utslettet"
answer3: "Erysipelas"
explanation3: "Mulig differensialdiagnose, men mer typisk på legg enn på lår, ikke annulært, og som regel
varmeøkning og smerter."
rightAnswer: 0
---


