---
question: "Du er allmennlege. En frisk førstegangsfødende og normalvektig kvinne på 22 år kommer til
svangerskapskontroll i uke 39. Blodtrykket måles til 140/90 mmHg, mens hun tidligere har hatt rundt
115/85 mmHg. Urinstix er negativ. Hun kjenner godt med liv, men har i dag morges fått en intens sterk
hodepine som ikke blir borte tross tre tabletter paracetamol.
Hva er beste tiltak videre for kvinnen?"
answer0: "Innleggelse sykehus som øyeblikkelig hjelp"
explanation0: "Hennes sterke hodepine gir mistanke om truende eklampsiutvikling, og kvinnen bør henvises
raskt til sykehus. Hun kan utvikle eklampsi selv om hun ikke har proteinuri eller høyt blodtrykk
først. Preeklampsisyndromet har mange kliniske former og i vignetten er det sterk mistanke om
preeklampsi pga nyoppstått hypertensjon (BT 140/90) og sterk hodepine.
Noen kvinner har økt risiko for preeklampsi, og disse bør tilbys lavdose acetylsalicylsyre fra uke
12. Lavose acetylsalcysyre har ingen dokumentert positiv effekt i forhold til preeklampsiutvikling
eller dens alvorlighetsgrad dersom medikasjonen startes etter uke 16, og dette anbefales derfor
ikke.
Hypertensjon i graviditeten defineres som ≥140 mmHg systolisk BT og/eller ≥90 mmHg diastolisk
BT. Hjerneblødning er en fryktet komplikasjon ved preeklampsi, og autoreguleringen av hjernens
blodtrykk virker ikke over 160 mmHg. Antihypertensiv behandling startes derfor hos ellers friske
gravide med nyoppstått hypertensjon der systolisk blodtrykk er ca 150 mmHg. Hos kvinner med
kronisk hypertensjon vil blodtrykksbehandlingen være mer aggressiv, med tanke på
langtidseffekter på endeorganene (nye/hjerte/hjerne etc)."
answer1: "Oppstart med lavdose acetylsalicylsyre"
explanation1: ""
answer2: "Oppstart med antihypertensiva"
explanation2: ""
answer3: "Blodtrykkskontroll om en uke, kontakte deg eller sykehuset dersom hun får tegn på sterk
pannehodepine, magesmerter eller lite liv"
explanation3: ""
rightAnswer: 0
---


