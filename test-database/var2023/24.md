---
question: "En 57 år gammel lærer i barneskolen kommer til rutinemessig livmorhalsscreening. Hun har født to
barn og er overvektig. Hun hadde menopause 51 år gammel og bruker ikke hormoner. Ved
gynekologisk undersøkelse ser du et vaginalt fremfall, som du tolker til å være et fremreveggsprolaps
(cystocele) grad 2. Abdominal og gynekologisk palpasjon er upåfallende. Hun var hos deg til
livmorhalsscreening for tre år siden, og du anmerket ikke da noe prolaps. Hun sier hun ikke har noen
plager fra underlivet, verken under samleie, vannlating, avføring eller i hennes daglige virke.
Hvilket tiltak er anbefalt for denne pasienten?"
answer0: "Tilby pessarring og lokal østrogenbehandling for å forhindre videreutvikling av prolapset"
explanation0: ""
answer1: "Henvisning til spesialist for å vurdere pessarring eller operasjon"
explanation1: ""
answer2: "Henvisning til CT/MR-bekken for å utelukke tumor som årsak til et nyoppstått prolaps"
explanation2: ""
answer3: "Ingen behandling av prolapset før det gir plager"
explanation3: "Behandling av et vaginalt prolaps er ikke indisert med mindre kvinnen selv har plager, noe
kvinnen i vignetten ikke har. Kvinnen har et moderat prolaps (grad 2 betyr at nedre del av
prolapset kommer ned til hymenalringsnivå ved bruk av bukpressen). Man kan oppfordre til
bekkenbunnstrening, selv om den neppe er effektiv ved store prolapser. Dersom kvinnen har
lokale urogenitale plager, kan hun anbefales vaginal østrogenterapi (østrogen lokalt blir ofte
anbefalt ikke å brukes hos kvinner med pågående eller tidligere brystkreft med
østrogenreseptorer, dog er evidensen for økt morbiditet/mortalitet usikker).
CT/MR bekken på denne indikasjonen er ikke klok bruk av ressurser, fordi det er lite sannsynlig at
det er patologi eller at undersøkelsen har klinisk eller terapeutisk konsekvens."
rightAnswer: 3
---


