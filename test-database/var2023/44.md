---
question: "En tidligere frisk 78 år gammel mann på din fastlegeliste har utviklet symptomer forenlig med demens.
Symptomene er kommet gradvis og langsomt i løpet av et års tid, og preges særlig av
hukommelsessvikt, men også språksvikt, visuospatial svikt, apraksi, aggressivitet og mistenksomhet.
Hvilken demenssykdom er mest sannsynlig?"
answer0: "Frontotemporallappsdemens"
explanation0: "Alzheimers demens er vanligere i denne pasientens aldersgruppe. Aggressivitet og
mistenksomhet forekommer både ved Alzheimers demens og frontotemporallappsdemens, men
ved frontotemporallappsdemens er hukommelsessvikt gjerne mindre fremtredende."
answer1: "Vaskulær demens"
explanation1: "Vaskulær demens er mindre sannsynlig når pasienten er tidligere frisk, og altså ikke har hatt
cerebrovaskulær sykdom. Hvis han fikk demens i tilknytning til et eller flere hjerneinfarkt ville vi
forventet en mer brå eller trinnvis symptomutvikling."
answer2: "Demens med Lewylegemer"
explanation2: "Ved demens med lewylegemer sees typisk visuelle hallusinasjoner, søvnforstyrrelser og
parkinsonistiske symptomer. Ikke noe av dette er beskrevet hos den aktuelle pasienten."
answer3: "Demens ved Alzheimers sykdom"
explanation3: "Demens ved Alzheimers sykdom medfører typisk at pasienten får gradvis økende svikt i flere
kognitive områder, som hukommelsessvikt, språksvikt, visuospatial svikt, eksekutiv svikt og
apraksi. Hukommelsessvikt er ofte et tidlig symptom."
rightAnswer: 3
---


