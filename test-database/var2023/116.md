---
question: "Du har legevakt og blir tilkalt til en 32 år gammel kvinne etter henvendelse fra psykiatrisk akutteam. Pasienten fødte sitt tredje barn for fire uker siden, hun har de siste par dagene utviklet ekstrem uro, forvirring og angst, beskriver skremmende hørsels- og synshallusinasjoner. Hun har forsøkt å kutte seg selv med kniv. Hun bor sammen med mannen, har i tillegg til det nyfødte barnet tvillinger på sju år. Akutteam har fulgt opp pasienten og familien i hjemmet de siste tre dagene, men opplever nå en klar forverring med økende hørselshallusinasjoner i form av negative og devaluerende stemmer, manglende søvn og sterk angst. Hun sier flere ganger at hun ønsker at barnet bare skal forsvinne.
Hun innser at hun trenger hjelp, men motsetter seg innleggelse tross flere forsøk på å motivere henne til dette. Du vurderer henne som psykotisk og behandlingstrengende.
Hva er mest riktig vurdering i henhold til lov om psykisk helsevern (LPH)?"
answer0: "Hun framstår samtykkekompetent fordi hun innser at hun trenger hjelp. Vilkår for § 3-2 i LPH er derfor ikke oppfylt."
explanation0: "I denne situasjonen er det vilkår som omfatter fare for eget eller andres liv og helse som er avgjørende, og ikke vilkår om manglende samtykkekompetanse. Det er heller ikke ensbetydende med samtykkekompetanse at man innser at man trenger hjelp"
answer1: "Frivillig innleggelse må forsøkes først. Vilkår for § 3-2 i LPH er derfor ikke oppfylt."
explanation1: "Hun er forsøkt behandlet i hjemmet, men har blitt verre. Hun er også forsøkt motivert til frivillig
innleggelse, men avviser dette. Frivillighet er derfor forsøkt. Ut fra sykehistorien framstår det nå ikke forsvarlig å behandle henne utenfor institusjon, hun har en alvorlig sinnslidelse og det er sannsynligvis en akutt og nærliggende fare for hennes liv og barnas liv eller helse hvis hun ikke innlegges. Innleggelse til tvungent psykisk helsevern framstår derfor som indisert, og vilkårene i § 3-3 i Lov om psykisk helsevern vurderes oppfylt."
answer2: "Symptomene har vart for kort til at psykosediagnose kan settes. Vilkår for § 3-2 i LPH er derfor
ikke oppfylt."
explanation2: "Ikke korrekt, vilkårene for vedtak i hht § 3-3 i Lov om psykisk helsevern omfatter ikke psykosevarighet."
answer3: "Sannsynligvis er det en nærliggende og alvorlig fare for eget liv og andres liv/helse. Vilkår for § 3-2 i LPH er derfor oppfylt"
explanation3: "Mest riktig vurdering. Ut fra sykehistorien framstår det nå ikke forsvarlig å behandle henne utenfor
institusjon, hun har en alvorlig sinnslidelse og det er sannsynligvis en akutt og nærliggende fare for hennes liv og barnas liv eller helse hvis hun ikke innlegges. Innleggelse til tvungent psykisk helsevern framstår derfor som indisert, og vilkårene i § 3-3 i Lov om psykisk helsevern vurderes oppfylt. Hun har en alvorlig sinnslidelse og på bakgrunn av informasjonen er det en nærliggende fare for hennes og barnas liv og/eller helse. Krav til manglende samtykkekompetanse gjelder ikke ved alvorlig fare. Vilkårene er derfor til stede, men helhetsvurdering må likevel avgjøre om innleggelse er det klart beste tiltaket."
rightAnswer: 3
---


