---
question: "Mor og en 3 år gammel gutt kommer til deg som fastlege. Gutten har hatt gradvis økende halting de siste 3 månedene. Den siste måneden har foreldrene også lagt merke til at han virker litt varm og hoven over høyre fotrygg. Røntgen av foten har ikke vist brudd eller andre lesjoner. Allmenntilstanden er god, ingen feber. CRP er 9 mg/L (ref. <5), SR 15 mm (ref. 0-10). Hva bør du som fastlege gjøre?"
answer0: "Sende henvisning til barnepoliklinikken med ønske om time innen få uker, anbefale bruk av NSAIDs i mellomtiden"
explanation0: "Riktig svar. Forløp og god allmenntilstand indikerer ikke behov for øyeblikkelig hjelp (f.eks. veldig liten mistanke om akutt osteomyelitt), men ønskelig med relativt snarlig utredning både for å diagnostisere og behandle artritt (som har stått i minst 3 mnd) og utelukke barneleddgiktsassosiert uveitt."
answer1: "Innlegge ham på barneavdelingen som øyeblikkelig hjelp for videre utredning med blodprøver og billeddiagnostikk"
explanation1: "God allmenntilstand indikerer ikke behov for øyeblikkelig hjelp-innleggelse. Det er bedre med en godt planlagt poliklinisk undersøkelse da han trolig vil trenge narkose/sedering for adekvat billeddiagnostikk (MR)."
answer2: "Henvise til MR med kontrast i narkose for nærmere utredning, anbefale bruk av NSAIDs i påvente av MR-svar"
explanation2: "Det vil kunne ta uforholdsmessig lang tid å vente på MR og hvis han likevel må ta det i narkose er det bedre at dette organiseres fra barneavdeling som kan skreddersy øvrig undersøkelser (blodprøver, øyeundersøkelse) sammen med MR-undersøkelsen."
answer3: "Ta blodprøver inkludert ANA, anti-CCP, RF og HLA-B27, og henvise til barnepoliklinikken dersom positive prøvesvar"
explanation3: "Barn kan ha en revmatisk sykdom uten positive immunologiske prøver. Henvisning er derfor ikke avhengig av slike prøvesvar. (ANA-prøven vil dessuten ofte bli tatt som en ANA ELISA-test (screeningprøve) som oftest vil være negativ, istedenfor en ANA immunfluoresens-prøve på Hep2-celler som er den adekvate prøven ved mistenkt barneleddgikt)"
rightAnswer: 0
---
