---
question: "En 49 år gammel kvinne kommer til deg og klager over svakhet spesielt i venstre hånd, men også i bena. Dette har gått gradvis over et halvt til ett år. Gjør ikke vondt. Jobber i butikk og merker at håndgrepet er svakere og at hun har fått problemer når hun skal løfte, rydde bort varer etc. Ingen problemer med høyre arm. Fra barndom av har hun en diabetes mellitus type 1, og hun har hatt en del nakkeplager opp gjennom årene. Ved undersøkelsen finner du redusert kraft i håndgrep venstre hånd og svakhet ved ekstensjon høyre kne. Virker litt tynn i muskulaturen venstre hånd og høyre m quadriceps. Noe fascikulasjoner i overarmen venstre side. Dype senereflekser er livlige begge ben og venstre arm, men plantarrefleksen er indifferent (usikker). Hva er den mest sannsynlige diagnosen?"
answer0: "Diabetisk polynevropati"
explanation0: "Galt. Hun har diabetes, men klinikken passer ikke med refleksene og mer proksimal affeksjon i ben."
answer1: "Cervicalt prolaps"
explanation1: "Galt. Et cervicalt prolaps kunne blitt så stort at det ga cervical spinal stenose med sentral affeksjon, men usannsynlig at dette skulle gi så variert klinikk med affeksjon av venstre arm og høyre ben uten radikulært preg og i tillegg være smertefri."
answer2: "Amyotrofisk lateral sklerose"
explanation2: "Riktig svar. Her er det en sammenstilling av perifere og sentrale funn. Ikke radikulære smerter. Ikke myotoni."
answer3: "Myopati"
explanation3: "Galt. En myopati med så flekkvis bilde, fasciculasjoner og økte reflekser er ikke aktuelt."
rightAnswer: 2
---
