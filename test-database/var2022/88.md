---
question: "En 74 år gammel mann har hatt type 2 diabetes i vel 20 år og har kjent kronisk nyresykdom med stabil GFR 40-50 (ref. ≥ 90) de siste årene. I tillegg gjennomgikk han et hjerteinfarkt for 5 år siden og er overvektig med BMI 34 kg/m². Han bruker metformin 500 mg x 2, ACE-hemmer, betablokker, statin og platehemmer. Han kommer nå til årlig kontroll. BT 151/92 mmHg, ellers normale organfunn. Urinfunnet er bekreftet i ytterligere en prøve. Hva er viktigste tiltak?"
answer0: "Bedre blodsukkerkontrollen ved å starte insulin eller et annet antidiabetikum i tillegg til metformin"
explanation0: "For eldre med mye komorbiditet er HbA1c på 53 akseptabelt (anbefalt område for denne gruppen pasienter: 53-64). Fokus her vil være reduksjon av CV risiko, mindre enn å unngå SENkomplikasjoner. For streng blodsukkerkontroll med f.eks. insulin vil øke risiko for hypoglykemi, noe som kan være svært skadelig for eldre med komorbiditet."
answer1: "Redusere den betydelige albuminurien ved å legge til angiotensin 2-blokker i tillegg til ACE-hemmeren han bruker"
explanation1: "Reduksjon av albuminuri er viktig tiltak for å bremse nyreskade, men dobbelbehandling med ACE-hemmer og ARB er ikke anbefalt, og øker risiko for hyperkalemi."
answer2: "Redusere blodtrykk ved å legge til kalsiumantagonist eller thiazid"
explanation2: "Riktig svar. Ved etablert nyreskade er det svært høy kardiovaskulær risiko. Denne risikoen kan reduseres med bedre blodtrykkskontroll. (KDIGO Clinical Practice Guidelines for the Management of Blood Pressure Control in Chronic Kidney Disease)."
answer3: "Seponere metformin pga. lav GFR og erstatte med annet antidiabetikum"
explanation3: "Metformin er kontraindisert ved GFR < 30. Dosereduksjon ved GFR < 45, hans nåværende dose er adekvat. Metformin er førstevalg og gir liten risiko for hypoglykemi."
rightAnswer: 2
image: "./img/var2022/88.png"
---
