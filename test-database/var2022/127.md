---
question: "En 68 år gammel kvinne kommer på legekontoret. Hun forteller om økende smerter og stivhet i hendene siste par år. Du finner beinede knuter i fingrenes ytter-ledd og normale inflammasjonsmarkører. Hun forteller at hennes mor hadde liknende plager. Hva kan man best hjelpe denne pasienten med?"
answer0: "Informere pasienten om at hun kanskje har leddgikt, bestille MR av hender og anti-CCP/revmatoid faktor"
explanation0: "Feil svar. Beinede forandringer er ikke synovitt. I tillegg er det i ytter-ledd, der det svært sjelden er leddgikt-forandringer. Men, om en bommer på den kliniske undersøkelsen, er det iallfall fint om en avklarer patologi med bildediagnostikk (MR er riktig om en tenker synovitt, mens røntgen er riktig om en tenker artrose)."
answer1: "Informere pasienten om at hun sannsynligvis har fingerledds-artrose, bestille røntgen hender og gi tilbud om analgetika/NSAID"
explanation1: "Riktig svar. Med den alderen og sykehistorien (lang tid på å utvikles, mor likedanne plager) er beinede knute-forandringer i ytter-ledd artrose (Heberdenske knuter, dvs. osteofytter i DIP ledd). Derfor kan informasjonen gis umiddelbart, men OK å verifisere med rtg. Ingen kurativ behandling, slik at det er fint å tilby lindrende behandling."
answer2: "Bestille røntgen av hendene"
explanation2: "Feil svar. OK å bestille røntgen av hender som ledd i en plan, men ikke som eneste tiltak."
answer3: "Informere pasienten om at hun kanskje har leddgikt, og bestille anti-CCP/revmatoid faktor"
explanation3: "Feil svar. Beinede forandringer er ikke synovitt. I tillegg er det i ytterledd, der det svært sjelden er leddgikt-forandringer."
rightAnswer: 1
---
