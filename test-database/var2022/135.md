---
question: "Du tilkalles som kirurgisk primærvakt til intensivavdelingen der en 50 år gammel kvinne behandles med respirator på grunn av sepsis med respirasjonssvikt. Hun ble intubert klokka 20 i dag og fikk anlagt sentralvenøst kateter (CVK) klokka 21. Røntgen thorax tatt klokka 22:30 viser venstresidig pneumothorax med apikal kappe på ca. 2 cm. Hva er riktig tiltak?"
answer0: "Ber om nytt røntgen thorax påfølgende dag fordi pneumothorax er liten"
explanation0: "Feil. Pasienten er overtrykksventilert og etter all sannsynlighet sedert. Hun er forsvarsløs og tilkoblet en maskin som blåser gass inn i luftveiene hennes og løper en risiko for å utvikle overtrykkspneumothorax. Selv om dette alternativet kan være en forsvarlig vurdering fra en kirurg med stor thorakirurgisk erfaring og med betydelig lokal kunnskap og kjennskap til intensivpersonalet, bør primærvaktens vurdering være drenere som anført i oppgavens riktige svaralternativ."
answer1: "Ber om CT thorax fordi pneumothorax kan se mindre ut på et liggende bilde enn på et stående bilde"
explanation1: "Feil. Pasienten er overtrykksventilert og etter all sannsynlighet sedert. Diagnosen pneumothrax er allerede stilt utfra røntgen thorax. Hun er forsvarsløs og tilkoblet en maskin som blåser gass inn i luftveiene hennes og løper en risiko for å utvikle overtrykkspneumothorax. Utvikling av overtrykkspneumothorax på CT vil være verre enn om dette utvikles på intensivavdelingen (monitorering og tilgang på hjelp til avlastning/akutt dren)."
answer2: "Eksufflerer pneumothorax fordi dette kan være tilstrekkelig ved en liten pneumothorax"
explanation2: "Feil. Eksufflering kan vurderes ved liten pneumothorax hos selvpustende pasient, men har ingen plass i behandling av pneumothorax hos overtykksventilert pasient."
answer3: "Legger thoraxdren fordi det er risiko for progresjon til tensjonspneumothorax hos intuberte pasienter"
explanation3: "Riktig. Tensjonspneumothorax/overtrykkspneumothorax kan komme spesielt brått i denne situasjonen og det tryggeste alternativet er å behandle med thoraxdren."
rightAnswer: 3
---
