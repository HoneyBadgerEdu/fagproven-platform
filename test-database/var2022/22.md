---
question: "30 år gammel førstegangsgravid med 7 ukers amenorrhoe og positiv graviditetstest for 2,5 uker siden kontakter deg som fastlege pga. uttalt kvalme og oppkast. Hva er beste tiltak for å fastslå alvorligheten av hennes svangerskapskvalme?"
answer0: "Måle volum og pH av oppkast for å vurdere om hun taper mye syre og har utviklet metabolsk alkalose"
explanation0: "Volum-måling av oppkast er ikke hensiktsmessig og gjøres ikke. Hvis en leter etter metabolsk alkalose, testes dette ved pH måling i blod (evt supplert med urin pH måling), ikke i oppkast."
answer1: "Spør om antall oppkast, brekninger, timer kvalme og redusert diurese siste døgn og om hun har tapt vekt"
explanation1: "Riktig svar. Svangerskapskvalme (NVP; Nausea and vomiting of pregnancy) graderes best ved spørsmål om varighet kvalme, antall oppkast og antall brekninger ilp 24 timer. (Utgjør spørsmålene i SUKK; Svangerskaps Utløst Kvalme Kvantifisering, oversatt fra det engelske PUQE: Pregnancy Unique Quantification of Emesis. Disse tre spørsmål gir en sum skår fra 3-15, der <6 er lett NVP, 7-12 moderat og 13-15 alvorlig. Denne skalaen er vist å korrelere grad av NVP med kliniske konsekvenser, slik som risiko for sykehusinnleggelse, manglende inntak av prenatal anbefalt jern/vitamintilskudd og utilstrekkelig (lavt) matinntak.) Anamnese på redusert diurese er enkelt og godt mål på sannsynlig dehydrering. Vektmåling er den beste og enkleste måling på dårlig næringsinntak. Hvis kvinnen kjenner sin pregravide vekt og vekt i dag (måles hos deg!) og hun har tapt vekt er det en indikasjon på at kvalmen har hatt konsekvenser for hennes ernæringsstatus."
answer2: "Ta blodprøve: måle Hemoglobin/hematokrit og ernæringsmarkør prealbumin"
explanation2: "Høy hemoglobin/hematokrit kan være en konsekvens av dehydrering, men er ikke alene godt mål på svangerskapskvalme. Prealbumin er en blodprøve mhp proteininntak siste 48 timer men besvares ikke på flere dager og ikke nyttig i akuttvurdering hos deg."
answer3: "Ta urinprøve test for ketonuri og leukocytter/nitrit for å utelukke at hun har urinveisinfeksjon som medvirkende årsak til kvalme"
explanation3: "Ketonuri kan også være et mål på redusert næringsinntak (spesielt lavt glukoseinntak). Men en kan ha svært alvorlig svangerskapskvalme og trenge sykehusbehandling UTEN å ha ketonuri. Både hemokonsentrasjon og ketonuri (spesielt sammen med vekttap) vil tyde på hyperemesis; alvorlig NVP med metabolske konsekvenser. Men hver av disse to alene (ketonuri eller hemokonsentrasjon) er ikke et godt mål på alvorlighet av NVP, det er derimot spørsmålene som sammen utgjør SUKK/PUQE."
rightAnswer: 1
---
