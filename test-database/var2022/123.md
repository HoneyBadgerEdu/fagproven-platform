---
question: "En 22 år gammel enslig kvinne er for tiden sykmeldt fra sin stilling som lærling som helsefagarbeider. Hun holder seg mest for seg selv. Hun er ofte hos deg som fastlege og du har etter hvert kartlagt en del plager hos henne. I sosiale relasjoner er hun redd for å dumme seg ut, redd for å bli avvist og er svært nærtagende. Hun har dårlig selvbilde og sier ofte at hun kommer til kort. I samtaler med deg ber hun om hjelp til å håndtere sin engstelse og uro rundt en rekke dagligdagse hendelser. Hun ønsker å få venner men har aldri egentlig hatt noen nære venner. Du bestemmer deg for å henvise henne til utredning ved psykiatrisk poliklinikk. Hvilken diagnose er mest sannsynlige tentative diagnose?"
answer0: "Engstelig personlighetsforstyrrelse"
explanation0: "Riktig svar. Personlighetsforstyrrelse blant annet kjennetegnet av vedvarende og gjennomgripende følelser av anspenthet og frykt, oppfatning om at en er sosialt klønete, overdreven opptatthet av å kunne bli kritisert eller avvist, uvillighet til å involvere seg med andre i frykt for å ikke bli likt, innskrenket livsstil og sosial unnvikelse. Pasienten har mer omfattende problematikk enn det som kan forklares av sosial fobi."
answer1: "Schizoid personlighetsforstyrrelse"
explanation1: "Personer med schizoid personlighetsforstyrrelse opplever også ubehag ved nære sosiale relasjoner og er også sosialt isolerte, men har ikke samme ønske om sosial kontakt. Pasienten lider tydelig av sine utfordringer."
answer2: "Sosial fobi"
explanation2: "Hovedsymptomet ved sosial fobi er angst i situasjoner hvor personen er utsatt for ukjente mennesker eller for mulig gransking av andre. En person med sosial fobi er typisk klar over at angsten er overdreven eller urimelig. Personer med sosial fobi kan også ha lav selvfølelse, men har mer spesifikke vanskeligheter i sosiale situasjoner hvor de utfører handlinger mens andre ser på, ikke ellers."
answer3: "Generalisert angstlidelse"
explanation3: "Overdrevne bekymringer over dagligdagse hendelser er typisk ved generalisert angstlidelse. Angsten er diffus og ikke bare knyttet til bestemte situasjoner som ved fobier. Det er ikke typisk med vanskeligheter i sosiale situasjoner."
rightAnswer: 0
---
