---
question: "En 67 år gammel mann oppsøker fastlegen grunnet lett redusert allmenntilstand, hodepine og ryggsmerter i lumbalcolumna. Ingen leddsmerter. Han har ingen feber eller infeksjonsklinikk for øvrig. Fastlegen tar følgende blodprøver: Hvilken undersøkelse vil mest sannsynlig gi en diagnostisk avklaring?"
answer0: "ANA-screening og revmatoid faktor"
explanation0: "Revmatisk sykdom, som f.eks. polymyalgia revmatika/temporalisarteritt kan gi svært høy senkning. Pasienten har ingen leddsmerter og ingen opplysninger om tyggeclaudicatio. Ingen sikre konstitusjonelle symptomer. Mindre sannsynlig."
answer1: "Røntgen thorax"
explanation1: "Pasienten har ingen symptomer fra luftveiene, ingen feber eller infeksjonsklinikk. Mindre sannsynlig at man skal komme nærmere en diagnose med et røntgen thorax."
answer2: "CT thorax/abdomen/bekken"
explanation2: "Mange kreftsykdommer kan gi inflammasjon, anemi og smerter. Sjelden man ser senkning over 100, men dette kan ses ved blant annet nyrecellecarcinom."
answer3: "Serum-elektroforese og kappa/lambda-ratio"
explanation3: "Riktig svar. Pasienten har klassiske symptomer og funn som ved myelomatose. Smerter fra skjelettet, anemi og nyresvikt. Forhøyet senkning er også klassisk ved denne tilstanden og kan ofte ses over 100."
rightAnswer: 3
image: "./img/var2022/44.png"
---
