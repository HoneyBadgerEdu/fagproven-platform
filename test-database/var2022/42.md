---
question: "En 81 år gammel mann blir innlagt på medisinsk avdeling på grunn av nyoppstått falltendens. Han bor alene og har vært enkemann det siste året. En nabo som har vært på besøk, har uttrykt bekymring for hvordan pasienten greier seg hjemme. Pasienten har kroppsmasseindeks (BMI) på 18 kg/m2. De første dagene spiser han minimalt, men etter noen dagers behandling for en urinveisinfeksjon kvikner han til og begynner å spise «som en hest» ifølge sykepleier. Hva er det riktig å gjøre nå i forhold til ernæringsstatus?"
answer0: "Gi tiamin parenteralt og måle fosfat, kalium, magnesium og glukose"
explanation0: "Riktig svar. Tiamin må gis parenteralt snarest mulig ved mistanke om reernæringssyndrom. Man måle elektrolyttene som vanligvis påvirkes ved reernæringssyndrom; fosfat, kalium, magnesium."
answer1: "Oppfordre pasienten til å spise mest mulig og overføre ham til korttidsplass på sykehjem"
explanation1: "Det er fare for reernæringssyndrom, forverret om han spiser svært mye. Han bør være på sykehus til observasjon noen dager, med mulighet for daglige blodprøver og korrigering av elektrolytter."
answer2: "Måle ALAT, ALP, GT og INR"
explanation2: "Leverprøver er ikke viktige ved reernæringssyndrom."
answer3: "Måle tiamin og B12"
explanation3: "Ved mistanke om reernæringssyndrom har det ingen praktisk konsekvens å måle tiamin. Dette er i de fleste tilfeller en sendeprøve og besvares sent."
rightAnswer: 0
---
