---
question: "Du er lege i akuttmottaket. En 80 år gammel kvinne er innlagt med akutt smerter i venstre arm. Hun er tidligere sprek, men noe glemsk. Hun har kjent atrieflimmer og bruker derfor antikoagulantia. Smertene oppstod plutselig for 4 timer siden, hånda ble da blek og kald. Ved undersøkelse kan du kjenne puls proksimalt i a.brachialis, men ingen puls eller Dopplersignal perifert for dette. Hun har nedsatt berøringssans og greier ikke bevege venstre hånd eller fingrer. Hva er beste videre plan for denne pasienten?"
answer0: "CT angiografi for å legge behandlingsplan"
explanation0: "CT angiografi er god utredning for arteriell sykdom, og som regel det beste alternativet ved utredning ved øyeblikkelig hjelp situasjon. Imidlertid er denne pasienten i behov for rask revaskularisering for å berge ekstremiteten. Sannsynlig diagnose er emboli distalt for a.brachialis, og riktig tiltak er rask operasjon med embolektomi. Det er ikke behov for CT angiografi, som da kun er en 'tidstyv'."
answer1: "Konvensjonell angiografi og etablering av trombolyse"
explanation1: "Pasient har truet ekstremitet grunnet kritisk ischemi. Hun er i behov for umiddelbar revaskularisering som i dette eksempelet er embolektomi (åpen operasjon). Trombolysebehandling er ikke et alternativ ved umiddelbart truet ekstremitet, da behandlingen må gå over lenger tid for å oppnå resultat."
answer2: "MR angiografi for å legge behandlingsplan"
explanation2: "MR angiografi er god utredning for arteriell sykdom, men vil ofte ikke være tilgjengelig som ø.hjelps undersøkelse. Den er mer krevende å utføre tidsmessig, særlig med tanke på tolkning av bildene. Denne pasienten trenger rask behandling for å berge ekstremiteten. Kartlegging med MR angiografi tar tid og er i dette tilfellet unødvendig."
answer3: "Åpen operasjon med embolektomi"
explanation3: "Riktig svar. Klinikken beskrevet er klart forenelig med truet ekstremitet grunnet kritisk ischemi. Sykehistorien er forenelig med emboli grunnet atrieflimmer. Det er allerede 4 timer siden innsetting av symptomer. Hun er i behov for umiddelbar revaskularisering i form av åpen operasjon med embolektomi. Man har ikke behov for preoperativ røntgendiagnostikk, men pasienten bør undersøkes med angiografi peroperativt for å sikre resultat av embolektomien."
rightAnswer: 3
---
