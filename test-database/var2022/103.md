---
question: "En 59 år gammel mann med diabetes mellitus type 2 kommer til fastlegekontoret 4 uker etter at han ble operert med hofteprotese og framviser et operasjonssår med gulig, blank sekresjon og moderat rødme og ømhet omkring såret. Han er afebril og i god almentilstand, CRP måles til 35 mg/L (ref. <5). Hvordan bør dette håndteres?"
answer0: "Han bør henvises til ultralyd av hoften for å se om det er økt mengde væske i proteseleddet. Hvis det er tilfelle bør han innlegges med tanke på dyp infeksjon"
explanation0: "Enhver liten mistanke om infeksjon etter protesekirurgi skal medføre rask vurdering hos ortoped."
answer1: "Han bør henvises til opererende sykehus som øyeblikkelig hjelp for vurdering"
explanation1: "Riktig svar. En proteseinfeksjon er svært alvorlig, og det er viktig med diagnose og kirurgisk behandling så raskt som mulig."
answer2: "Ta en penselprøve fra sekretet til mikrobiologisk dyrkning og starte med peroral antibiotika"
explanation2: "Penselprøve fra hud blir i regelen forurenset med hudbakterier og har liten verdi. Det må ikke startes med antibiotika utenfor sykehus ved mistenkt proteseinfeksjon."
answer3: "Operasjonssåret vaskes med antiseptisk væske, åpninger i såret adapteres med steristrips og han tas til kontroll etter 1 uke"
explanation3: "En mistenkt sårinfeksjon etter protesekirurgi skal tilsees av ortoped så raskt som mulig."
rightAnswer: 1
---
