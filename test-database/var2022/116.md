---
question: "Du er fastlege for en tre år gammel gutt som bringes til deg fordi han fra i går formiddag har hatt intenst vondt i venstre øre. Fra samme tid har det også rent gul væske ut fra øret. Han er vanligvis frisk og har ikke hatt øreproblemer før. Ved undersøkelse er han i god allmenntilstand med regelmessig puls 108 per minutt. Det er smertefullt for ham når det venstre øret undersøkes. I venstre øregang ses rikelig med puss og øregangsveggen er rød. Trommehinnen er rød, men du får ikke fullstendig oversikt over den på grunn av pusset. Det er intet galt å se på og omkring det ytre øret. Hva er rett tiltak?"
answer0: "Behandle med øredråper med kombinert antiinfektiva og kortikosteroid"
explanation0: "Riktig svar. Forløpet og rød øregang tyder på ekstern otitt. Ved ekstern otitt vil væsking og smerte opptre samtidig. Ved akutt mellomørebetennelse med perforasjon går smerten oftest tilbake når trommehinnen perforerer fordi trykket i mellomøret avlastes. Det er ikke tegn til cellulitt i øremusling eller huden omkring og følgelig ikke indikasjon for systemisk antibiotikabehandling. Dikloksacillin ville i så fall vært førstevalget."
answer1: "Se an og be foreldrene ta kontakt ved forverring eller fortsatt væsking om to døgn"
explanation1: ""
answer2: "Behandle med dikloksacillin peroralt"
explanation2: ""
answer3: "Behandle med penicillin peroralt"
explanation3: ""
rightAnswer: 0
---
