---
question: "En 65 år gammel mann er nyretransplantert for 5 år siden pga. cystenyresykdom. Han bruker standard immunsuppresjon (tacrolimus, prednisolon og mykofenolat), og forløpet har vært ukomplisert, kreatinin ligger rundt 90 μmol/L. Han har i 6 ukers tid hatt luftveisplager med tørrhoste, tungpust ved aktivitet og varierende grad av feber. Har fått 7 dagers behandling med penicillin tabletter mot mistenkt pneumoni hos legevakten, avsluttet kuren for 5 dager siden. Tar nå kontakt på nytt pga. vedvarende dyspnoe. Klinisk undersøkelse: normale auskultasjonsfunn over cor og pulm, ingen ødem. CRP 40 (ref. < 5), øvrige prøver upåfallende. Covid 19 negativ. Hva er riktig å gjøre?"
answer0: "Legge ham inn som ø.hjelp med tanke på opportunistisk infeksjon"
explanation0: "Riktig svar. Opportunistiske infeksjoner, deriblant Pneumocystis pneumoni er en potensiell livstruende infeksjon som rammer immunkompromitterte personer; blant annet organtransplanterte. Symptomer kommer ofte gradvis, moderat tungpust/hypoksi er svært vanlig, samt tørrhoste. Diagnostikk er bronkoskopi med BAL. Plutselig symptomforverring kan tilkomme, derfor haster det med innleggelse Epidemiology, clinical manifestations, and diagnosis of Pneumocystis pneumonia in HIV-uninfected patients - UpToDate."
answer1: "Avtale kontroll om 7-10 dager med rtg thorax før dette"
explanation1: "Pasienten har vedvarende dyspnoe, som organtransplantert og immunsupprimert er han en risikopasient og skal vurderes på sykehus nå."
answer2: "Kontakte nefrolog da det kan være fare for akutt avstøtning av transplantatet"
explanation2: "Det er ingenting i sykehistorien som tilsier dette (stigende kreatinin, utslag på urinstix, eventuell feber og redusert allmentilstand)."
answer3: "Ta ekspektoratprøve mtp atypiske agens, og foreskrive en kur med erytromycin i påvente av svar"
explanation3: "Pasienten bør utredes. Erytromycin har dessuten betydelige interaksjoner med tacromilus (og sandimmun) og bør unngås (Ved påvist mykoplasma/chlamydia) pneumoni bør man heller velge doxycyklin)."
rightAnswer: 0
---
