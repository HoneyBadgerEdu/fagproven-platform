---
question: "En kvinne på 55 år ble operert med tyreoidektomi for fem år siden på grunn av hypertyreose og stort
struma. Har siden vært behandlet med levotyroksin og har vært eutyreot. Hun kommer nå til årskontroll
på fastlegekontoret. Det er tatt blodprøver som viser tilfredsstillende tyreoideaprøver. Imidlertid har hun
fritt kalsium på 0,8 mmol/L (ref. 1,13-1,28), mens PTH er 1,1 pmol/L (ref. 2,0-6,8) og vitamin D er 45
nmol/L. Hva er den mest sannsynlige årsak til hennes hypokalsemi?"
answer0: "Lavt kalsiuminntak"
explanation0: "I tilfelle hun hadde så lavt kalsiuminntak at det skulle gi hypokalsemi, burde PTH være forhøyet,
dvs hun burde ha en sekundær hyperparatyreoidisme."
answer1: "Hypoparatyreoidisme"
explanation1: "Pasienten har PTH-verdi under nedre referanseområde forenlig med hypoparatyreoidisme. Hun
har også lavt nivå av vitamin D, og får ikke dannet tilstrekkelig aktivt vitamin D (1,25 vitamin D) i
nyre pga mangel på PTH, og dette vil resultere i hypokalsemi. Hennes hypoparatyreodisme er
nok betinget i tyreoidektomien."
answer2: "Malabsorbsjon "
explanation2: "Ville medføre lavt opptak av kalsium og vitamin D som også ville gi en sekundær
hyperparatyreoidisme."
answer3: "Vitamin D-mangel"
explanation3: "Dette er en vanlig årsak til hypokalsemi. Hun ligger for lavt i vitamin D og ville normalt hatt noe
forhøyet PTH (sekundær hyperparatyreoidisme) for å opprettholde kalsiumnivået."
rightAnswer: 1
---


