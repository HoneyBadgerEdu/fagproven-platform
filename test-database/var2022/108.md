---
question: "En 38 år gammel baker kommer til deg med smerter i høyre albue og underarm som har kommet gradvis og vedvart i nesten ett år. De er verst ved aktivitet, men han har også verkende smerter i hvile etter lange arbeidsdager. Han var nylig sykemeldt i tre uker og hadde da mindre plager. NSAID og akupunktur har begge deler hatt effekt, men kortvarig. Smertene sitter mest på utsiden av albuen og stråler ned på baksiden av underarmen ut i fingrene. Han er palpasjonsøm i ekstensorsenebuken distalt for utspringet for laterale epikondyl. Ekstensjon av fingre mot motstand gjør vondt. Hva er mest sannsynlige diagnose?"
answer0: "Bicepstendinitt i distale feste"
explanation0: "Feil. Atypisk sykehistorie for bicepstendinose, funn taler ikke for dette."
answer1: "Lateral epikondylitt ('tennisalbue')"
explanation1: "Riktig. Typisk med yrkesbelastning, smerter lateralt i albuen og ved bruk av muskler med feste på laterale epikondyl - ECRB (extensor carpi radialis brevis)/ECRL (extensor carpi radialis longus)/EDC (extensor digitorum communis)."
answer2: "De Quervains tenovaginitt"
explanation2: "Feil. Lokalisasjonen er oftest dorsoradialt på håndleddet og ikke i albue."
answer3: "Supinatorsyndrom med affeksjon av n. radialis"
explanation3: "Feil. Smertelokalisasjonen kan stemme, men tilstanden er svært sjelden og funn taler for lateral epikondylitt."
rightAnswer: 1
---
