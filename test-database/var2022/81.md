---
question: "Kvinne, 20 år, oppsøker primærlegen for vage intermitterende stingsmerter i brystet venstre side, litt tørr hoste og uten tungpusthet - tilkommet gradvis siste uke. Ingen aktuell sykdom, traume eller immobilisering, ingen familiær tendens til venøs trombose, ei heller kjent underliggende sykdom. Hun har ingen medikamentell behandling, utenom samme P-piller som hun har brukt siste 5 år (uten besvær). BT 120/80 mmHg, Puls 80 /min regelmessig, temperatur 38,0 °C rektalt, cor/pulm/underekstremiteter normalt, lett palpasjonsøm intercostalt venstre side. Hva er mest sannsynlig årsak til hennes tilstand?"
answer0: "Lungeembolier"
explanation0: "Feil svar. Noe vage og uspesifikke symptomer og tegn, og tilstanden kan representere ulike infeksjonstilstander, men mest sannsynlig virogen luftveissykdon, mindre sannsynlig pneumoni, lungeemboli, og pneumothorax. Lungeembolier opptrer oftest akutt med betydelig inspiratorisk smerte og dyspné, og oftest påvirkede vitale parametre (spesielt puls), noe denne pasient ikke har, om enn lungeembolier kan presentere seg ulikt klinisk (men spørsmålet er MEST sannsynlige diagnose - og pasienten presenterer en hyppig tilstand hos primærlegen, epidemiologisk sett)."
answer1: "Pneumothorax"
explanation1: "Feil svar. Pneumothorax er oftest en akutt tilstand, oftest med betydelig respirasjonsavhengige smerter, ofte nedsatt respirasjonslyd og hypersonor perkusjonslyd over pneumothoraxområdet, med eller uten dyspné, og mindre sannsynlig enn pneumoni, lungeembolier og virose hos denne unge kvinne (og opplysninger i vignett)."
answer2: "Bakteriell pneumoni"
explanation2: "Feil svar. Pneumoni (akutt alvorlig infeksjon) er ikke sannsynlig ut fra opplysninger i vignett, vitale parametre er ikke påvirket, ei heller kliniske funn av betydning for denne diagnose."
answer3: "Viral luftveisinfeksjon"
explanation3: "Riktig svar. Noe vage og uspesifikke symptomer og tegn, og tilstanden kan representere ulike infeksjonstilstander, mest sannsynlig virogen luftveissykdon, mindre sannsynlig pneumoni, lungeemboli, og pneumothorax som alle tre oftest presenterer et mer akutt og alvorlig sykombilde (påvirkede vitale parametre), hvilket denne pasienten ikke presenterer."
rightAnswer: 3
---
