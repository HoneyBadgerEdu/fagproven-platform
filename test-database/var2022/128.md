---
question: "Kvinne 57 år kommer til fastlegekontoret da hun de siste månedene har følt seg utmattet og hatt smerter i ledd og muskulatur. Hun har også litt tørre slimhinner, og spesielt er hun plaget med tørre og øyne og tåkesyn. Blodprøvene viser at hun har positiv ANA, men negative undergrupper. IgG er lett forhøyet til 16,1 g/L (ref. 6,0-15,3). Hun vil vite hva som feiler henne og få hjelp med plagene sine. Hva er den mest riktige måte å håndtere henne på?"
answer0: "Hun informeres om at symptomer og blodprøvesvar er uspesifikke og at det ikke er nødvendig med videre utredning. Mange har slike symptomer etter menopause. Hun kan få analgetika ved behov."
explanation0: "Det er en viss sannsynlighet for at hun at hun har Sjøgrens syndrom og dette bør utredes videre slik at hun kan få best mulig oppfølging."
answer1: "Hun får målt tåre- og spyttproduksjon. Dersom hun har redusert tåre- og/eller spyttproduksjon, kan det være aktuelt å ta en spyttkjertelbiopsi."
explanation1: "Riktig svar. Ved å måle tåre- og spyttproduksjonen får man objektiv informasjon om hun har patologisk nedsatt tåre- og spyttproduksjon, og dermed kan man avklare om det er sannsynlig at hun har diagnosen Sjøgrens syndrom. Dersom dette er tilfelle, kan man eventuelt henvise til Øre-nese-halsavdelingen for spyttkjertelbiopsi dersom det er viktig for pasienten med en diagnostisk avklaring. Før en biopsi må hun informeres grundig om potensielle komplikasjoner og at en eventuell diagnose i hennes tilfelle ikke vil endre behandlingen."
answer2: "Hun informeres om at hun har Sjøgrens syndrom og gir henne et NSAID for ledd- og muskelsmerter"
explanation2: "Schirmers test, sialometri og/eller leppebiospi er ikke utført og dermed har man ikke tilstrekkelig grunnlag for å stille diagnosen Sjøgrens syndrom. Det er heller ikke tilstrekkelig å gi henne et NSAID. Hun må få informasjon om lokalbehandling og ev. 'blå resept' på kunstig tårevæske dersom hun har lav tåreproduksjon."
answer3: "Hun henvises til Øre-nese-halsavdelingen for å få tatt en spyttkjertelbiopsi. Dersom denne er positiv, må hun følges opp av Revmatologisk avdeling."
explanation3: "Hun må først få målt tåre- og spyttproduksjonen da det ikke er grunnlag for spyttkjertelbiopsi dersom hun har normal tåre- og spyttproduksjon. Hun utsettes da for unødig risiko for komplikasjoner."
rightAnswer: 1
---
