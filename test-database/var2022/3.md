---
question: "Du er LIS1 ved kommunal legevakt og rykker ut til en hjertestans sammen med ambulanse.
Utrykningstid 10 minutter. Pasienten er en 52 år gammel kvinne. Fra tidligere hypertensjon og operert
for høyresidig ankelbrudd foregående uke. Hun gikk tur med samboer da hun falt om, det ble startet
HLR av god kvalitet. Du og ambulanse overtar og starter AHLR, dere har gjennomført to sløyfer uten
livstegn, og med uendret rytme (se figur 1). I løpet av tredje sløyfe får du tid til å innhente mer
informasjon fra samboer, og nærmere undersøkelse av pasient. Hun klagde over tungpust noen
minutter før hun falt om, og du finner at leggen på hennes venstre bein er ødematøs og større enn den
andre. Dere kjenner fortsatt ikke puls, eller andre livstegn.
Hvilken videre behandling er mest rett nå?"
answer0: "Stoppe AHLR og gi adrenalin og noradrenalin til blodtrykket normaliseres"
explanation0:
answer1: "Fortsette AHLR etter standard sløyfe"
explanation1:
answer2: "Fortsette AHLR samtidig som dere gir trombolyse"
explanation2: "Pasienten er ikke våken og puster ikke normalt, sykehistorie og risikofaktorer (akutt dysene før
stans, nylig traume/operasjon, kjønn, og funn av hoven legg; mulig DVT) tilsier akutt lungeemboli
(en av de 4T-ene og 4H-ene med potensielt reversible årsaksfaktorer en ser etter og forsøker å
korrigere ved hjertestans). Den raskeste måten å få løst opp denne er å gi trombolyse på vital
indikasjon. Lungeemboli vil også kunne hentes ut ved angiografisk prosedyre, men transport dit
vil ta tid."
answer3: "Umiddelbart iverksette transport til nærmeste PCI-senter under pågående AHLR"
explanation3:
rightAnswer: 2
image: "./img/var2022/3.png"
---


