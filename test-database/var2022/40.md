---
question: "En 78 år gammel mann utredes fordi han og datteren synes han er blitt glemsk det siste året. Han bor hjemme og klarer seg greit i det daglige. Hjemmesykepleie er innom en gang i uken med medisindosett for hjelp med medisiner. Datteren hjelper ham med klesvask og økonomi. Hun sier at han har fått mindre initiativ. Mini-Mental Status Evaluering (MMSE): 23/30 poeng; han husker ikke dato, husker ingen av tre ord på utsatt gjenkalling og gjør tre feil på hoderegning. Klokketest: Plasserer tallene korrekt, men én viser feil. MR caput: moderat hippocampusatrofi, spredte hvitsubstanslesjoner. Hva er den mest sannsynlige diagnosen?"
answer0: "Mild kognitiv svikt"
explanation0: "Pasienten har såpass alvorlig kognitiv svikt at han innfrir demenskriteriene. Derimot er en mild kognitiv svikt en mindre alvorlig tilstand som hos mange, men slett ikke alle, progredierer til en demenstilstand."
answer1: "Demens ved Alzheimers sykdom"
explanation1: "Riktig svar. Han har hukommelsessvikt, nedsatt tidsorientering og problemer med abstrakt tenkning; symptomer som er typiske for Alzheimers sykdom. Han trenger hjelp for å mestre dagliglivets funksjoner, noe som er et kriterium for en demensdiagnose."
answer2: "Frontallappsdemens"
explanation2: "Det er verken avdekket spesifikke symptomer eller funn ved kognitiv testing eller bildediagnostikk som gir mistanke om frontallappsdemens. Symptomene er derimot typiske for Alzheimers sykdom."
answer3: "Vaskulær kognitiv svikt"
explanation3: "Spredte hvitsubstanslesjoner kan være normalt hos eldre og tillegges ikke vekt når annen sykdom bedre forklarer det kliniske bildet."
rightAnswer: 1
---
