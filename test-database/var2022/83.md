---
question: "Du har vakt på ortopedisk avdeling og blir tilkalt ved 18-tiden fordi det er kommet patologiske blodprøvesvar på en 82 år gammel mann innlagt med lårhalsbrudd. Fra før han han type 2 diabetes, hypertensjon og hjertesvikt. De siste dagene har han hatt smerter og fått paracetamol og NSAID (diklofenak) for dette. BT er 105/72 mmHg, kreatinin som var 80 µmol/L ved innkomst er nå 230 µmol/L (ref. 60-105). Det er ca 200 ml urin i kateterposen som sist ble tømt for 12 timer siden. Han bruker fra før ACE-hemmer, betablokker, metformin og protonpumpehemmer. ACE hemmer seponeres. Det gis 1-2 liter væske i.v. Hvilke øvrige endringer bør gjøres med hans eksisterende medikamentelle behandling?"
answer0: "Seponere metformin og NSAID"
explanation0: "Riktig svar. Pasienten fremstår som dehydrert. Man bør seponere ACE-hemmer og NSAID pga de hemodynamiske effektene på det glomerulære filtrasjonstrykket. Det er også viktig å seponere metformin pga fare for laktacidose ved forverring av nyrefunksjonen. Protonpumpehemmer og betablokker har mindre betydning enn de tre andre medikamentene i denne situasjonen og han har brukt disse medikamentene fra før innleggelsen så akutt interstitiell nefritt pga protonpumpehemmer er mindre nærliggende. Pasienten skal ha i.v. væske pga lavt BT og lav urinproduksjon, men furosemid er ikke indisert med mindre pasienten viser tegn på overhydrering."
answer1: "Seponere betablokker og NSAID"
explanation1: ""
answer2: "Seponere metformin og protonpumpehemmer"
explanation2: ""
answer3: "Seponere metformin og NSAID og forordne 40 mg Furosemid i.v."
explanation3: ""
rightAnswer: 0
---
