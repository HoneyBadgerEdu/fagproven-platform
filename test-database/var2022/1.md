---
question: "Du jobber som LIS1 i akuttmottak. Pasienten er en 74 år gammel mann med hypertensjon,
kardiomyopati, og tidligere gjennomgått NSTEMI. Han våknet av tungpust, og kommer inn med
ambulanse, som rapporterer at han har blitt dårligere under transport. Han er blek, klam, og forvirret.
SpO2 92%. Blodtrykk er 72/42 mmHg. EKG viser atrieflimmer med 170 i frekvens.
Hva er mest rett angående behandling?"
answer0: "Han kan ikke konverteres pga. fare for tromber, men man kan forsøke å senke rytmen ved hjelp
av digoxin"
explanation0:
answer1: "Tidspunktet for debut er ukjent og han kan ikke konverteres medikamentelt eller ved defibrillering
før han har stått på antikoagulasjon i 14 dager"
explanation1:
answer2: "Han bør sederes og elektrokonverteres så snart som mulig"
explanation2: "Pasienten er i et kardiogent sjokk (blek, klam, forvirret, hypotensiv), og bør konverteres så snart
som mulig på vital indikasjon. Dette oppveier risikoen som er forbundet ved trombedannelse i
atriene, og som gjør at pasienter med sirkulatorisk stabile atrieflimmere antikoaguleres i forkant
av konvertering. Den raskeste måten å konvertere pasienten er ved synkron defibrillering.
Medikamentell konvertering har mer usikker effekt, og det kan ta flere timer før pasienten
konverterer"
answer3: "Han bør medikamentelt konverteres så snart som mulig"
explanation3:
rightAnswer: 2
---


