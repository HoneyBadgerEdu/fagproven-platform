---
question: "Du har et årsvikariat i allmennpraksis i en liten kommune. Pasientlisten inkluderer seks personer med psykisk utviklingshemming som bor ved et kommunalt bofellesskap. Hvordan skal man best organisere oppfølgingen av disse pasientene?"
answer0: "Pasientene tar blodprøver hvert halvår og får time dersom det er utslag på disse prøvene"
explanation0: "Det er anbefalt årlig helseundersøkelse, og denne bør inkludere klinisk undersøkelse og samtale med pasient/ledsager."
answer1: "Pasientene følges hovedsakelig av spesialisthelsetjenesten, og du følger opp det spesialisten ber deg om gjennom epikriser"
explanation1: "I tråd med prinsippet om laveste effektive omsorgsnivå, vil pasienter med psykisk utviklingshemming stort sett følges av primærhelsetjenesten."
answer2: "Pasientene får årlig helsekontroll og i tillegg time ved nyoppstått symptom eller sykdom"
explanation2: "Riktig svar. Utsatte grupper kan ha behov for en tettere oppfølging enn andre pasienter. Pasienter med psykisk utviklingshemming har høy forekomst av sykdom, men er mindre i stand til å forstå og sette ord på symptomer enn andre. Det er anbefalt at psykisk utviklingshemmede får en årlig helsekontroll i tillegg til kontakt ved behov. Se: https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming/helseoppfolging#kommunen-og-fastlegen-skal-sammen-legge-til-rette-forarlig-helsekontroll-for-personer-med-utviklingshemming - https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming/helseoppfolging#kommunen-og-fastlegen-skal-sammen-legge-til-rette-for-arlig-helsekontroll-for-personer-med-utviklingshemming"
answer3: "Pasientene får time ved nyoppstått symptom eller sykdom på linje med andre pasienter"
explanation3: ""
rightAnswer: 2
---
