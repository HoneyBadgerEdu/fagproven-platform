---
question: "Kvinne 53 år kommer til fastlegekontoret etter en uke med økende smerter og hevelse i høyre kne. Hun har kjent leddgikt og har fått behandling med Methotrexate 25 mg s.c. per uke i mange år med god effekt og god toleranse. Hun har hatt stabil sykdom og har vært i remisjon ved de siste kontrollene hos revmatolog. Blodprøvene viser normale verdier med unntak av CRP på 25 mg/L (ref. <5). Hun hadde et blødende magesår tidlig i sykdomsforløpet da hun tok for mye Ibux for leddsmertene sine. Hun har fått påvist osteoporose, men har ellers ingen tilleggssykdommer. Hva er mest aktuelt å gjøre videre?"
answer0: "Hun bør få en steroid-injeksjon i kneleddet og settes opp til kontroll om 1-2 måneder"
explanation0: "Riktig svar. Da hun har hatt stabil sykdom i flere år, bør man først forsøke med en steroid-injeksjon. Dersom lokalbehandling ikke har tilstrekkelig effekt, bør man vurdere å legge til et biologisk sykdomsmodifiserende medikament, eventuelt legge til et annet syntetisk sykdomsmodifiserende medikament."
answer1: "Gi henne en prednisolon-kur med oppstart 30 mg og trappe gradvis ned dosen over ca. 2 måneder"
explanation1: "Bør unngås pga. osteoporose. Mer aktuelt om flere ledd er affisert, men da i lavere dose. Kan være aktuelt å gi prednisolon om man ikke har mulighet til å gi en steroid-injeksjon i kneleddet."
answer2: "Gi henne et NSAID og sette opp til kontroll om 2 uker"
explanation2: "Bør unngå NSAIDs pga. tidligere magesår."
answer3: "Hun bør få et biologisk sykdomsmodifiserende medikament i stedet for Methotrexate da methotrexate ikke lenger har tilstrekkelig effekt"
explanation3: "Kan være aktuelt å legge til et biologisk sykdomsmodifiserende medikament dersom hun har vedvarende artrittaktivitet, men i så fall bør ikke methotrexate seponeres da hun har god toleranse og sannsynligvis har hatt effekt. Det er dokumentert at biologisk sykdomsmodifierende behandling har best effekt sammen med methotrexate."
rightAnswer: 0
---
