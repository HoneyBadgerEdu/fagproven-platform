---
question: "En 19 år gammel jente har de siste 2 årene gått regelmessig til sin fastlege og presentert symptomer du mener passer best med schizofreni. Hun har imperative hørselshallusinasjoner, hun har en idè om at et kamera i øyet hennes overfører alt hun ser til en overvåkningssentral. Hun har isolert seg sosialt og mistet all kontakt med venner men greid å fullføre videregående skole studiespesialisering, hun bruker ikke rusmidler, hun er stort sett trist. Du møter henne som vikar for fastlegen. Hva er riktig behandlingstilnærming?"
answer0: "Legge inn på psykiatrisk akuttpost, evt på tvang"
explanation0: "Dette er unødvendig brutalt og uhensiktsmessig. Akutt innleggelse er aktuelt bare når den akutte klinikken tilsier at det er eneste gode løsning."
answer1: "Tilby antipsykotiske medisiner og videre samtaler"
explanation1: "Unge pasienter med psykoselidelse skal henvises og følges i samarbeid med spesialisthelsetjenesten, flere tilbud skal gis. Jfr. HDir sitt pakkeforløp psykose så vel som internasjonale guidelines. Medisiner og andre dokumenterte tiltak er nødvendig for god prognose."
answer2: "Avvente utviklingen, ikke dramatisere situasjonen og støtte henne i videre studier"
explanation2: "Her mangler tiltak som er dokumentert å ha effekt på prognose, dette er for dårlig helsehjelp."
answer3: "Henvise spesialisthelsetjenesten for behandling og oppfølging i hht pakkeforløp"
explanation3: "Riktig svar. Viktig å komme til tidlig med omfattende tiltak for best mulig prognose hos unge med schizofreni. For pasienten i ingressen begynner det å haste / bli vel sent. Burde vært henvist tidligere."
rightAnswer: 3
---
