---
question: "En 25 år gammel kvinne med kjent multippel sklerose møter på fastlegekontoret og forteller at hun har hatt dobbeltsyn siste to dager. I tillegg rapporterer hun om uttalt fatigue og styringssvikt i høyre arm og fot. Fra før bruker hun natalizumab (anti alfa4 integrinantistoff) som sykdomsmodulerende behandling. Hva er riktig tiltak?"
answer0: "Starte per oral medrol (metylprednisolon)"
explanation0: ""
answer1: "Avvente og kontroll om 6 uker"
explanation1: ""
answer2: "Henvise til poliklinisk MR"
explanation2: ""
answer3: "Innleggelse nevrologisk avdeling"
explanation3: "Riktig svar. Vignetten beskriver en ung MS-pasient som behandles med høyaktiv sykdomsmodulerende behandling, som indikerer tidligere høyaktiv sykdom. Nye symptomer må oppfattes som et nytt MS attakk, eller komplikasjoner til natalizumabbehandling i form av progressiv multifokal leukoencefalopati (PML). Pasienten skal derfor legges inn på nevrologisk avdeling for avklaring av årsak til nye symptomer og starte med attakkbehandling om dette er årsaken til symptomene. Alle attakk med signifikant funksjonsnedsettelse skal behandles – selv om dette ikke reduserer risikoen for fremtidige nye attakker. Attakkbehandling skal startes som snart som mulig og derfor vil henvisning først til poliklinisk MR for å vurdere om det er nye MR-lesjoner som grunnlag for oppstart av attakkbehandling ta for lang tid. Pasienten vil trenge nevrologisk vurdering og utredning av årsak til nye symptomer, inkludert utelukkelse av komplikasjoner til behandling – og derfor skal en ikke starte opp peroral medrol (metylprednisolon) som attakkbehandling før dette er avklart."
rightAnswer: 3
---
