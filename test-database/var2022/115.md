---
question: "En gutt på to år bringes til fastlegen. Han ble syk for tre dager siden med oppkast og diaré. Han er nå i bedring. Foreldrene er bekymret fordi det var litt blod i bleien én gang i går. De har ikke sett blod i avføringen hans verken før eller senere. Ved undersøkelse er han våken og aktiv og i god allmenntilstand. Han puster ubesværet med respirasjonsfrekvens 30 per minutt, regelmessig puls 146 per minutt, temperatur 37,1°C. Kapillærfylning tar to sekunder. Det er normale forhold ved undersøkelse av hud, svelg, ører, hjerte og lunger. Magen er myk og uøm. Det er intet galt å se omkring endetarmsåpningen. Hvordan håndteres dette best?"
answer0: "Ta avføringsprøve for tarmpatogene bakterier"
explanation0: ""
answer1: "Ingen videre tiltak er nødvendig"
explanation1: "Riktig svar. Blod i en enkelt avføring i forbindelse med gastroenteritt trenger ikke videre utredning. Selve gastroenteritten er i bedring, så det er heller ikke nødvendig med agensdiagnostikk. Han er heller ikke dehydrert. Det er imidlertid som alltid viktig at foreldrene får beskjed om å bringe ham til lege igjen om han skulle bli verre."
answer2: "Henvise ham til sykehus for videre undersøkelser"
explanation2: ""
answer3: "Ta prøve for okkult blod i tre avføringer (Hemofec)"
explanation3: ""
rightAnswer: 1
---
