---
question: "En 4 uker gammel gutt som er født til termin, er tidligere frisk og fullammes. 4 dagers sykehistorie med tett nese, surkling, og hosteanfall med økende hyppighet. Det siste døgnet har han nesten ikke ammet og bleiene har nesten vært helt tørre. Ved undersøkelse på legevakt ca. 2 timer fra nærmeste sykehus finner du: våkent barn med temperatur 37,5 , saturasjon 88-90%, respirasjonsfrekvens 55, subcostale og intercostale inndragninger. Tørr og varm i huden. Fontanelle lett innsunket. Kapillærfylning 2 sekunder. Puls 166/min. Det er RS-epidemi for tiden og du mistenker bronkiolitt. Hva er riktig håndtering av deg som legevakt?"
answer0: "Ta CRP før du vurderer om innleggelse er nødvendig"
explanation0: "CRP er ikke en relevant vurdering av alvorlighetsgrad ved bronkiolitt."
answer1: "Etablere venøs tilgang før transport til sykehus"
explanation1: "Ikke behov for et slikt invasivt tiltak per nå, væsketilførsel via sonde medmulighet til å følge med grad av dehydrering på sykehus er oftest adekvat."
answer2: "Forsøke inhalasjon med racemisk adrenalin og deretter vurdere om innleggelse er nødvendig"
explanation2: "Racemisk adrenalin (og heller ikke Ventoline) er ikke en del av primærbehandlingen ved bronkiolitt."
answer3: "Sørge for fri luftvei og surstofftilførsel. Overvåkning under syketransport til sykehus"
explanation3: "Riktig svar. Barnet er ungt, og derfor ekstra sårbart for alvorlig forløp. Barnet har surstoffbehov, og et slikt lite barn kan raskt dekompensere respiratorisk og må overvåkes der det er mulighet for respirasjonsstøtte. Ernæringsvansker med dehydrering bør behandles med væsketilførsel, primært morsmelk via sonde. Barnet må derfor innlegges for understøttende behandling (luftvei og væsketilførsel)."
rightAnswer: 3
---
