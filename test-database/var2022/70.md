---
question: "En 59 år gammel mann oppsøker deg som fastlege grunnet smerter ved gange. Pasienten har ikke tidligere vært hos deg. Han beskriver smerter i tykkleggen som kommer etter ca. 500 meter. Høyre side er verst. Han røyker, og hadde et hjerteinfarkt for 8 år siden. Han har sluttet med sine faste medisiner. Ved undersøkelse finner du palpable lyskepulser og pulser i ADP (art dorsalis pedis) på begge føtter. Systolisk armtrykk måles til 170 mmHg, ankeltrykk venstre underekstremitet 130 mmHg og ankeltrykk høyre underekstremitet 110 mmHg. Hva er beste tiltak for denne pasienten?"
answer0: "Bestiller MR eller CT angiografi av bekken og underekstremitetskar"
explanation0: "Det er ingen grunn til å bestille radiologisk utredning for å sette diagnosen, det kan gjøres ut fra foreliggende anamnese og klinisk undersøkelse. Pasientens gangdistanse er god og det er ikke aktuelt med invasive tiltak. Det er derfor ingen grunn til å gjøre ytterligere radiologisk utredning."
answer1: "Henviser til karkirurg"
explanation1: "Pasienten har kjent karsykdom og et tidligere hjerteinfarkt. Han røyker fortsatt. Hans funksjonsnivå er godt og han har lang gangdistanse. Det er ikke aktuelt på nåværende tidspunkt med intervensjon for hans claudicatio og videre håndtering bør gjøres i allmennpraksis. Det viktigste her er generell risikoreduksjon (røyk, hypertensjon, medikamentell sekundær profylakse, gangtrening)."
answer2: "Informerer om gangtrening og røykestopp, innsetter ham på medikamentell sekundær profylakse. Oppfølging om 3 mndr hos deg"
explanation2: "Riktig svar. Pasienten har etablert hjertekarsykdom og det er sterke grunner for å følge ham aktivt opp i allmennpraksis. Ut fra foreliggende informasjon er han hypertensiv og røyker. Videre gjennomgang av kardiovaskulære risikofaktorer må gjøres, med tilpasset behandling og videre oppfølging. (Nasjonal faglig retningslinje for forebygging av hjerte-karsykdom, www.helsedirektoratet.no)"
answer3: "Informerer om gangtrening og røykestopp. Oppfølging hos deg om 3 mndr, tar kontakt ved behov."
explanation3: "Pasienten bør informeres om gangtrening og røykestopp, og man bør forsikre seg om at han har medikamentell sekundær profylakse. Mtp at han tross tidligere hjerteinfarkt fortsatt røyker, har utviklet claudicatio intermittens og er hypertensiv vil informasjon alene ikke være godt nok. Denne pasienten bør følges tettere opp med kontroller hos fastlege."
rightAnswer: 2
---
